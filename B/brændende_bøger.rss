<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
	<channel>
		<title>Brændende Bøger</title>
		<link>https://web.24syv.dk/channels/5131</link>
		<description>Litteratur skal ikke være skøn. Litteratur skal være beskidt, mærkelig og farlig. Litteratur skal forandre verden. Fra Pippi Langstrømpes oprør mod de voksne og Harry Potters genfortrylning af verden —  over Yahya Hassans eksplosive digte og Suzanne Brøggers angreb på kernefamilien, til 1984’s klaustrofobiske overvågningsverden og fatwaen mod Salman Rushdie. Lyt med, når oprørske læsere og kompromisløse forfattere læser og taler om de Brændende Bøger.</description>
		<language>da-DK</language>
		<itunes:image href="https://assets.listentonews.com/uploads/provider/logo/972/braendende_boeger24.png"/>
		<item>
			<title>Ruslands intime og uofficielle historie</title>
			<link>https://api.spreaker.com/download/episode/53666740/svetlana.mp3</link>
			<description>I mere end 20 år rejste den hviderussiske forfatter Svetlana Aleksijevitj rundt i de lande, der tidligere var en del af Sovjetunionen, for at indsamle et bibliotek af virkelige livshistorier. I bogen “Secondhand-tid” udgør disse dybt intime samtaler en uofficiel historie om, hvordan det var at leve under sovjetkommunismen, og hvordan det føltes, da Sovjetunionen pludseligt en dag ophørte med at eksistere.“Den her bog er uomgængelig, når man vil forstå hvad der sker i Rusland lige nu. De fortæller virkelig noget om en dyb fatalisme, en dyb resignation, en moralsk opløsning, en manglende tiltro ikke kun til fremtiden, men også til sig selv, som gør det det næsten umuligt at skabe en handlekraftig opposition.”Sådan siger dagens gæst - forfatteren Carsten Jensen - der har mødt, interviewet og holdt en tale til Aleksijevitj. Han har også selv oplevet den voldsomme overgang fra kommunisme til en rå kapitalisme på tæt hånd, da han i samme år skrev reportager fra de tidligere sovjetstater.Lyt med, når vi snakker om de famøse køkkensamtaler, om de sjælelige konsekvenser af kommunismen, og den måske bedste bog for at forstå Sovjetunionens fald og Vladimir Putin.</description>
			<guid isPermaLink="true">https://api.spreaker.com/download/episode/53666740/svetlana.mp3</guid>
			<pubDate>Thu, 27 Apr 2023 16:05:01 +0000</pubDate>
			<itunes:duration>00:53:08</itunes:duration>
		</item>
		<item>
			<title>Hvorfor fik Bob Dylan Nobelprisen i litteratur?</title>
			<link>https://api.spreaker.com/download/episode/53592626/bob_dylan.mp3</link>
			<description>Som den første musiker nogensinde modtog Bob Dylan i 2016 nobelprisen i litteratur til stor overraskelse og efterfølgende kritik.For hvorfor gav man prisen til en sangskriver, der aldrig selv har tænkt over, at han skrev litteratur? Hvad er det ved Bob Dylans karriere og poesi, der fortjener verdens mest prestigefyldte litteraturpris? Sammen med Anne Marie Mai - professor i litteratur ved Syddansk Universitet - går vi tilbage til debatten. Hun er en af de mest betydende person for, at han modtog prisen, da hun er en del af det internationale netværk af litterater, som Nobelkomiteen i Stockholm søger inspiration hos. Siden 2007 indsendte hun en motivation til komiteen med argumenter for, hvorfor netop Bob Dylan skulle modtage prisen.I udsendelsen hører vi om processen med at påvirke Det såkaldte Svenske Akademi. Vi dykker ned i Bob Dylans mere end 60 år lange karriere for at forstå, hvordan han har påvirket vores kultur. Vi lytter til sange, diskuterer tekster, snakker samfundskritik, ungdomsoprør og grænseoverskridende kunst.</description>
			<guid isPermaLink="true">https://api.spreaker.com/download/episode/53592626/bob_dylan.mp3</guid>
			<pubDate>Thu, 20 Apr 2023 16:05:01 +0000</pubDate>
			<itunes:duration>00:53:56</itunes:duration>
		</item>
		<item>
			<title>Madame Bovary</title>
			<link>https://api.spreaker.com/download/episode/53523590/madame_bovary.mp3</link>
			<description>Begår Emma Bovary selvmord på grund af sin kærlighed til litteraturen?Madame Bovary er fortællingen om provinsfruen Emma, som drømmer om luksus, Paris og stormfulde romancer, men lever et smertende kedeligt og ensomt liv som husmor i provinsen.Emma kan ikke forstå at hendes liv ikke ligner de romantiske bøger, hun siden hendes ungdom har læst og levet igennem. Så da den lavadelige Rodolphe en dag forfører hende, kaster hun sig straks ud i affæren, ligeglad med konsekvenserne.Portrættet af Emma er alt andet end sympatisk: Dårlig hustru, dårlig mor, skruppelløs, ensom, depressiv. Selv i kærligheden beskrives hun som en egoistisk elsker. Men samtidig er romanen også en skarp kritik af det samfund, som ikke kan klare en kvinde, der lever på sine egne præmisser. Efter to affærer der begge skuffer hende, ser hun ingen anden udvej end at tage sit eget liv.Lyt med, når vi sammen med Nanna Schmidt Nordestgaard dykker ned i et af de bedste eksempel på litteraturens (destruktive) magt. En roman der sendte forfatteren Gustave Flaubert i retten for at ødelægge den offentlige moral.</description>
			<guid isPermaLink="true">https://api.spreaker.com/download/episode/53523590/madame_bovary.mp3</guid>
			<pubDate>Thu, 13 Apr 2023 16:05:01 +0000</pubDate>
			<itunes:duration>00:53:51</itunes:duration>
		</item>
		<item>
			<title>Det anarkistiske manifest?</title>
			<link>https://api.spreaker.com/download/episode/53463513/de_udst_dte.mp3</link>
			<description>I 1974 udkommer den amerikanske forfatter Ursula K. Le Guin med bogen “The Dispossessed” — “De udstødte” på dansk. Her følger man den geniale fysiker Shevek, som rejser fra sin fødehjem på planeten Anarras til Urras. De to søsterplaneter kunne imellemtiden ikke være mere forskellig. Mens man på Urras finder kapitalisme, profit og stor ulighed, er Anarras et eksempel på, hvordan et anarkistisk samfund kunne se ud, uden penge, privat ejendom, opretholdt af ansvar og gensidig hjælp. Det er dog ikke den politiske utopi som det måske kunne lyde. Shevek mærker på egen krop, hvordan selv anarkismen kan stagnere, og må altid gøre sit for at løsrive den igen. Lyt med, når vi taler om mesterforfatteren Ursula K. Le Guin, og spørger, hvordan de to planeteter spejler vores egen verden og er relevant i dag.</description>
			<guid isPermaLink="true">https://api.spreaker.com/download/episode/53463513/de_udst_dte.mp3</guid>
			<pubDate>Thu, 06 Apr 2023 16:29:40 +0000</pubDate>
			<itunes:duration>00:53:37</itunes:duration>
		</item>
		<item>
			<title>“Allerede dagen efter at Elin blev dræbt, begyndte jeg at skrive noter.”</title>
			<link>https://api.spreaker.com/download/episode/53389369/fandentagedig.mp3</link>
			<description>Sidst i marts 2021 bliver en kvinde ved navn Elin slået ihjel af sin eksmand Peter, mens store dele af familien ser på. Elin og Peter har været gift i 30 år og har to voksne sønner sammen. Tre måneder tidligere bliver det psykiske voldelige forhold for meget for Elin, og hun ikke kun forlader ham, men flytter også rundt mellem hemmelige adresser, bange for hvad Peter kan finde på. Elin er forfatter Niels Franks søster. Allerede kort efter drabet begynder han at skrive på den bog om drabet, som er udkommet under titlen, “Fanden tage dig”. En hjerteskærende og ekstremt ærlig fortælling om tiden op til drabet, om frustrationen i mødet med det offentlige system der skal dømme Peter, og om de partnerdrab, som jævnligt i Danmark begås mod kvinder. “Et helvedsrum”. Sådan beskriver Niels Frank den virkelighed han skrev bogen i. Vi spørger ham, hvorfor han følte sig nødsaget til overhovedet at skrive den, og hvilken reaktion han har fået, når han har rejst rundt i Danmark for at dele sin fortælling om partnerdrab. Vi spørger, om skriveprocessen har hjulpet hans egen sorg, og om han synes at bogen ifølge ham giver en bedre fremstilling af drabet og årsagerne bag end retssagen.</description>
			<guid isPermaLink="true">https://api.spreaker.com/download/episode/53389369/fandentagedig.mp3</guid>
			<pubDate>Thu, 30 Mar 2023 16:00:02 +0000</pubDate>
			<itunes:duration>00:53:59</itunes:duration>
		</item>
		<item>
			<title>En håndsrækning til de anderledes</title>
			<link>https://api.spreaker.com/download/episode/53314753/mads_ananda.mp3</link>
			<description>Mads Ananda Lodahls nye bog “Soft Boys” består af ti noveller om ti teenagedrenge, der alle sammen er nogle outsidere. Ofte underlige, ensomme og sårbare i en hård verden, hvor ingen tager sig af dem, er de tæt på at blive knust af den brutale virkelighed. Det er dog ikke tilfældet her: På stregen reddes de af en pludselig forelskelse, en ny ven, en afgørende indsigt eller en uforudset håndsrækning. Det er en bog, som på den måde står i stor kontrast til den samtidslitteratur, som fokuserer meget eksplicit på socialøkonomiske forhold. Lyt med, når vi taler om hvordan det er at være en blød outsider udenfor kasserne, om karma, UFO’er og ømhed i litteratur, og udviklingen i et forfatterskab der er gået fra eksplicit politiske og aktivistiske essays til en mere åben skønlitteratur.</description>
			<guid isPermaLink="true">https://api.spreaker.com/download/episode/53314753/mads_ananda.mp3</guid>
			<pubDate>Thu, 23 Mar 2023 17:42:00 +0000</pubDate>
			<itunes:duration>00:53:49</itunes:duration>
		</item>
		<item>
			<title>Wonder Woman mellem sexsymbol og feministisk ikon</title>
			<link>https://api.spreaker.com/download/episode/53226700/wonder_woman.mp3</link>
			<description>Under 2. verdenskrig støder de udsendte amerikanske soldater i deres tegneserier pludselig på en kvindelig superhelt; Wonder Woman. Iklædt sit ikoniske korset, tiara og armbånd, kæmper hun mod alt fra kvindehadende skurke til nazister på amerikansk jord. Hun er imidlertid alt andet end en tom actionfigur. I en verden præget af krig inkarnerer hun nemlig sin skabers personlige vision om, at verden ville være bedre, hvis den var ledet af de mere empatiske kvinder. En radikal feministisk utopi, som igen og igen kommer til udtryk i de mange scener, hvor Wonder Woman binder, fanger og undertvinger mænd, alt imens hun opfordrer andre kvinder til at tage magten. Sammen med forsker i filosofi og superhelte, Carsten Fogh Nielsen, sætter vi fokus på historien bag Wonder Woman, og hvordan hun har spejlet og påvirket sin omverden siden 1940’erne og op til den dag i dag.</description>
			<guid isPermaLink="true">https://api.spreaker.com/download/episode/53226700/wonder_woman.mp3</guid>
			<pubDate>Thu, 16 Mar 2023 17:28:51 +0000</pubDate>
			<itunes:duration>00:53:29</itunes:duration>
		</item>
		<item>
			<title>Kvinder uden mænd</title>
			<link>https://api.spreaker.com/download/episode/53148680/parsipur_mp3.mp3</link>
			<description>Den 16. september 2022 dør den kun 22-årige iranske kvinde Mahsa Amini, efter at være blevet banket ihjel af moralpolitiet for at bære sin hijap på en upassende måde. Siden da har der været demonstrationer og protester over hele Iran med masseanholdelser, henrettelser og undertrykkelse til følge. Under parolen “Kvinde, Liv, Frihed”, er protestbevægelsen blevet kaldt for verdens første feministiske revolution. Ifølge kritiker, oversætter og dagens gæst, Nazila Ghavami Kivi, er den påvirket af en lang iransk tradition for aktivistisk litteratur i opposition til magten. Et af de bedste eksempler på det, er måske Sharnush Parsipurs undergrundsklassiker, “Kvinder uden mænd” fra 1989. Her følger vi fem kvinder, der bryder med patriarkatet for at skabe sig en alternativ virkelighed i en have udenfor Teheran. Lyt med, når vi i anledning af kvindernes internationale kampdag snakker om et af de skæringspunkter, hvor litteratur, kvinderettigheder og brutal magt blandes på en af de mest voldsomme måder. Lyt med, når vi hylder en kompromisløs forfatter, snakker om oversættelse som aktivisme og en kvindekamp, som overskrider landegrænser.</description>
			<guid isPermaLink="true">https://api.spreaker.com/download/episode/53148680/parsipur_mp3.mp3</guid>
			<pubDate>Thu, 09 Mar 2023 17:05:01 +0000</pubDate>
			<itunes:duration>00:54:01</itunes:duration>
		</item>
		<item>
			<title>Hvorfor vil Dostojevskij slå Jesus ihjel lige efter at have genoplivet ham?</title>
			<link>https://api.spreaker.com/download/episode/53074254/dostoj.mp3</link>
			<description>I den russiske forfatter Fjodor Dostojevskijs allersidste roman Brødrene Karamazov, finder man historien om “Storinkvisitoren”, som af mange kaldes højdepunktet i hans forfatterskabs meditation over religion, filosofi og meningen med livet. Her kommer Jesus tilbage til 1500-tallets Spanien under inkvisitionen, for straks selv efter at blive dømt til kætterbålet. I fortællingen stiller Dostojevskij nogle af de allervigtigste spørgsmål, som stadig påvirker os i dag: Hvorfor mennesker frivilligt accepterer at leve under autoritære regimer uden at gøre oprør. Hvad der er vigtigst, frihed eller lykke? Er mennesket grundlæggende godt eller ondt? Sammen med podcastvært og foredragsholder Lise Lotte Frederiksen dykker vi ned i den måske største af alle forfatters kaotiske personlige liv, hans største og vigtige bøger, og hvordan Putin i dag bruger hans tanker som propaganda.</description>
			<guid isPermaLink="true">https://api.spreaker.com/download/episode/53074254/dostoj.mp3</guid>
			<pubDate>Thu, 02 Mar 2023 17:38:31 +0000</pubDate>
			<itunes:duration>00:53:06</itunes:duration>
		</item>
		<item>
			<title>“Junk er at skyde kærlighed direkte ind i kroppen&quot;</title>
			<link>https://api.spreaker.com/download/episode/52827868/de_andre.mp3</link>
			<description>Hvem er de mennesker, der sælger Hus Forbi ude foran din Netto, Rema, Superbrugsen? Hvordan er deres hverdag? Hvad kæmper de med og hvad drømmer de om? Glem alt om fastelavnsboller, friværdi og fredagshygge: I Mikael Josephsens roman “De Andre”, følger vi en gruppe af samfundets mest udsatte i en brutal tilværelse, hvor misbrug, barndomstraumer og hjemløshed betyder en kamp for at overleve fra dag til dag. Bogen er fiktion, men baseret på virkelige skæbner, og udgør derfor samtidig en syngende lussing til velfærdsstaten Danmark, som ikke kan passe på sine svageste medborgere.</description>
			<guid isPermaLink="true">https://api.spreaker.com/download/episode/52827868/de_andre.mp3</guid>
			<pubDate>Thu, 23 Feb 2023 17:22:00 +0000</pubDate>
			<itunes:duration>00:53:34</itunes:duration>
		</item>
		<item>
			<title>Lolita</title>
			<link>https://api.spreaker.com/download/episode/52757004/lolita.mp3</link>
			<description>Man behøver ikke at have læst Lolita for at vide, hvad den handler om. Nabokov’s klassiker var fra udgivelsen i 1955 stærkt skandaløst på grund af dens behandling af et af de allerstørste tabuer: Det pædofile begær efter et barn. Sammen med kulturskribent Linea Maja Ernst taler vi om, hvorfor man skal læse den alligevel. Fortalt af Humbert Humbert - den måske mest arrogante, velformulerede, selvbevidste og dekadente fortæller nogensinde - er Lolita nemlig en enestående smuk meditation over en begyndende teenage-kultur, efterkrigstidens USA, og det erotiske begærs mest uhyggelige og ødelæggende side.</description>
			<guid isPermaLink="true">https://api.spreaker.com/download/episode/52757004/lolita.mp3</guid>
			<pubDate>Thu, 16 Feb 2023 17:27:56 +0000</pubDate>
			<itunes:duration>00:49:17</itunes:duration>
		</item>
		<item>
			<title>Ungeenheden</title>
			<link>https://api.spreaker.com/download/episode/52662243/fine.mp3</link>
			<description>Et opgør mod psykiatriens hårde og kliniske sprog. En kritik af sundhedssystemet og de fordomme, vi har om mennesker med psykiske lidelser. En vild og intim fortælling indefra et bosted.  I 2021 udgav Fine Gråbøl bogen “Ungeenheden”, som er blevet læst på mange forskellige måder. I bogen følger vi en gruppe unge mennesker på et bosted for mennesker med psykiske lidelser. Som læser er vi med i alle deres forsøg på at vende tilbage til verden udenfor: Når de kæmper for at koge suppe, når de forsøger at begå selvmord.  Lyt med, når vi snakker om litteraturens helende og kritiske potentiale på et af de mest sårbare og vigtigste samfundsområder.</description>
			<guid isPermaLink="true">https://api.spreaker.com/download/episode/52662243/fine.mp3</guid>
			<pubDate>Tue, 07 Feb 2023 18:02:23 +0000</pubDate>
			<itunes:duration>00:53:06</itunes:duration>
		</item>
		<item>
			<title>Nekrolog: Henrik Nordbrandt</title>
			<link>https://api.spreaker.com/download/episode/52615134/nordbrandt.mp3</link>
			<description>Særudsendelse om Henrik Nordbrandt. Siden den første digtsamling udkom i 1966, har Nordbrandt udgivet mere end 40 bøger. Sammen med litteraturkritiker og digter, Lars Bukdahl, mindes vi &quot;Danmarks sureste digter&quot;, som modsatte sig alt fra kongehuset til årstidernes skiften, var bange for døden, og skrev nogle uforglemmelige digte.</description>
			<guid isPermaLink="true">https://api.spreaker.com/download/episode/52615134/nordbrandt.mp3</guid>
			<pubDate>Thu, 02 Feb 2023 13:45:28 +0000</pubDate>
			<itunes:duration>00:27:30</itunes:duration>
		</item>
		<item>
			<title>Kunsten at sulte</title>
			<link>https://api.spreaker.com/download/episode/52602417/sult.mp3</link>
			<description>Romanen “Sult” fra 1890 regnes af mange som et af de vildeste og mest grænseoverskridende værker nogensinde skrevet på dansk. Efter mange år i skammekrogen og hele fire redigeringer af Knut Hamsun selv, har man nu genudgivet den allerførste udgave. “Blasfemisk”, “radikal”, “liderlig”, “et mirakel” - sammen med to af eksperter, undersøger vi, hvad den nye udgave gemmer på, hvorfor Sult er så vigtig et mesterværk, og hvorfor nazisten Knut Hamsun ændrede bogen så mange gange.</description>
			<guid isPermaLink="true">https://api.spreaker.com/download/episode/52602417/sult.mp3</guid>
			<pubDate>Wed, 01 Feb 2023 06:47:56 +0000</pubDate>
			<itunes:duration>00:53:40</itunes:duration>
		</item>
		<item>
			<title>Hvordan startede Goethe en selvmordsbølge med &quot;Den Unge Werthers Lidelser&quot;?</title>
			<link>https://api.spreaker.com/download/episode/52531805/werther_f_rdig.mp3</link>
			<description>I 1774 udkommer bogen “Den Unge Werthers Lidelser”, kendt som en af verdenshistoriens farligste bøger.Skrevet af Tysklands måske største forfatter nogensinde, Johann Wolfgang von Goethe, er det fortællingen om stalker- og emo-karakteren Werther, som forelsker sig voldsomt i bondepigen Lotte. Hun vil ikke have Werther. Werther begår selvmord.Det samme gjorde eftersigende en hel generation af unge og følsomme mænd, som følte sig beslægtet med Werthers overdrevne følelsesliv. Lyt med, når vi undersøger hvad Werthers lidelser konkret består i, hvorfor bogen var forbudt i Danmark, og hvordan den har påvirket vores kærlighedsliv. </description>
			<guid isPermaLink="true">https://api.spreaker.com/download/episode/52531805/werther_f_rdig.mp3</guid>
			<pubDate>Tue, 24 Jan 2023 18:14:01 +0000</pubDate>
			<itunes:duration>00:53:49</itunes:duration>
		</item>
		<item>
			<title>Underkastelse: Houellebecq forestiller sig Vestens største mareridt</title>
			<link>https://api.spreaker.com/download/episode/52471370/houllebcq.mp3</link>
			<description>Kvinderne bærer tørklæder og trækker sig fra arbejdsmarkedet. Mænd konverterer til islam og tager sig flere koner. Den franske præsident er muslim, og samler landet for første gang i mange år. I bogen “Underkastelse” forestiller Michel Houellebecq sig et fremtidigt Frankrig ledet af partiet Det Muslimske Broderskab. Bogen udkom samme dag som angrebet på Charlie Hebdo, og er herfra blevet diskuteret som et enten et skræmmeeksempel på Europas fremtid eller en satire over den vestlige mand, alt efter hvem man spørger. Bogen er politisk, polemisk og svær at være helt enig i. Derfor snakkede jeg i andet afsnit af Brændende Bøger med Houellebecqs danske forlægger - Marie Vinter - om den fremtid han forestiller sig, hvordan bogen passer ind i forfatterskabets søgen efter mening, og hvorfor det er så vigtigt at adskille kunst fra kunsteren selv.</description>
			<guid isPermaLink="true">https://api.spreaker.com/download/episode/52471370/houllebcq.mp3</guid>
			<pubDate>Wed, 18 Jan 2023 10:22:04 +0000</pubDate>
			<itunes:duration>00:53:34</itunes:duration>
		</item>
		<item>
			<title>Hvordan blev Bibelen til Bibelen?</title>
			<link>https://api.spreaker.com/download/episode/52403197/gud.mp3</link>
			<description>Er Biblen verdens vigtigste bog? Hvis ikke Jesus, hvem var så forfatterne? Hvornår blev den skrevet? Har den nogensinde været forbudt, og hvordan påvirker den os stadigvæk i dag? Sammen med dagens gæst, lektor i teologi, Søren Holst, undersøger vi i dagens afsnit af Brændende Bøger, om det overhovedet giver mening at sammenligne Biblen med enhver anden skønlitterær bog. Med udgangspunkt i nogle af Biblens mest indflydelsesrige passager, læser vi op og diskuterer, hvilken effekt den ældgamle bog har på os i dag. Som ekspert i det gamle testamente har Søren Holst derudover oversat dele af Biblen til dansk i 2020. “Hersk over havets fisk, himlens fugle og alle dyr” bliver her til “Tage ansvar for fiskene i havet, fuglene i luften og alle dyrene på jorden”. Lyt med når han forsvarer, hvorfor han har ændret så vigtig et verbum. </description>
			<guid isPermaLink="true">https://api.spreaker.com/download/episode/52403197/gud.mp3</guid>
			<pubDate>Tue, 10 Jan 2023 17:24:25 +0000</pubDate>
			<itunes:duration>00:53:47</itunes:duration>
		</item>
		<item>
			<title>JEG ANERKENDER IKKE LÆNGERE JERES AUTORITET</title>
			<link>https://api.spreaker.com/download/episode/52342909/glennbech.mp3</link>
			<description>“Et menneske der beskylder en kunstner for at være politisk, har nok aldrig haft sine egne menneskerettigheder til debat.”Sådan skriver forfatter og psykolog Glenn Bech i sit bestseller manifest, der har genantændt klassekampen, og muligvis startet en græsrodsbevægelse mod etablerede autoriteter.I det første afsnit af litteraturprogrammet “Brændende Bøger” tager han os med på sin egen klasserejse. Fra en hård opvækst i Horsens med farens selvmord, homofobiske mobbere og en mor, der kæmpede alene nederst i samfundet, til anerkendelse i det Københavnske kulturliv og sin nytårstale til hele nationen.Glenn Bech forklarer, hvorfor han ikke selv har privilegiet at skrive for sjov. Hvorfor kunst og politik for ham altid vil hænge sammen. Hvor ensomt det føles at være mønsterbryderen, og hvorfor han stadig er vred på alt imellem den øvre middelklasse, landets rigeste, woke-sproget, politikerne, digterne, København og Jylland.—Litteratur skal ikke være skøn. Litteratur skal være beskidt, mærkelig og farlig. Litteratur skal forandre verden. Fra Pippi Langstrømpes oprør mod de voksne og Harry Potters genfortrylning af verden — over Yahya Hassans eksplosive digte og Suzanne Brøggers angreb på kernefamilien, til 1984’s klaustrofobiske overvågningsverden og fatwaen mod Salman Rushdie. Lyt med, når oprørske læsere og kompromisløse forfattere læser og taler om de Brændende Bøger.</description>
			<guid isPermaLink="true">https://api.spreaker.com/download/episode/52342909/glennbech.mp3</guid>
			<pubDate>Tue, 03 Jan 2023 17:05:01 +0000</pubDate>
			<itunes:duration>00:52:48</itunes:duration>
		</item>
	</channel>
</rss>
