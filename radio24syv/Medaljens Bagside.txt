URL: https://web.24syv.dk/audio_clips/107662
Image Alt: Medaljens Bagside
Image Src: https://assets.listentonews.com/uploads/provider/logo/530/Medaljens_Bagside.png
Headline: John Kørner - Billedkunstner
Provider: Medaljens Bagside
Article Text: I den sidste af fem udsendelser med titlen "Medaljens bagside" taler Bente Scavenius med billedkunstneren John Kørner, der i 2012 modtog Akademiets Eckersberg Medalje. John Kørner modtog hædersmedaljen bl.a. for sin stærke og bevægende serie af malerier, der var dedikeret til de faldne soldater fra krigen i Afghanistan. I samtales forløb berøres mange af de problemer deriblandt trafficking, som Kørner gennem sin kunst har sat fokus på. Samtalen finder sted i Kørners atelier i Sydhavnen, hvor såvel medaljens forside som bagside på eftertænksom måde bliver belyst.

URL: https://web.24syv.dk/audio_clips/107663
Image Alt: Medaljens Bagside
Image Src: https://assets.listentonews.com/uploads/provider/logo/530/Medaljens_Bagside.png
Headline: Dorte Mandrup - Arkitekt
Provider: Medaljens Bagside
Article Text: I den fjerde ud af fem udsendelser med titlen "Medaljens bagside" taler Bente Scavenius med arkitekten Dorte Mandrup, der i 2008 modtog C.F. Hansen medaljen, som er Akademiets højeste udmærkelse til en arkitekt. Dorte Mandrup hører til blandt sværvægterne i dansk arkitektur. Fra meget socialt engagerede byggeprojekter som Kvarterhuset i Holmbladsgade til det prisbelønnede Vadehavscenter og ikke mindst med det igangværende Icefjord Centre ved Illulissat i det vestlige Grønland har Dorte Mandrup fået stor anerkendelse. I en verden, hvor mandlige arkitekter er dominerende kan det være en udfordring som kvindelig arkitekt at begå sig, det er en af medaljens bagsider.

URL: https://web.24syv.dk/audio_clips/107664
Image Alt: Medaljens Bagside
Image Src: https://assets.listentonews.com/uploads/provider/logo/530/Medaljens_Bagside.png
Headline: Jesper Christiansen - Maler
Provider: Medaljens Bagside
Article Text: I det tredje af fem programmer om 'Medaljens bagside' taler Bente Scavenius med maleren Jesper Christiansen, som fra Akademiet for de Skønne Kunster både har modtaget Eckersberg Medaljen og Thorvaldsen Medaljen. Jesper Christiansen fortæller levende om sin karriere, der begyndte på billedhuggerskolen med en helt igennem mislykket skulptur, der ved et tilfælde endte som et helstøbt værk. Sidenhen blev Jesper Christiansen selv professor på Kunstakademiet. Lysten til at male, det håndværksmæssige, og fordybelsen såvel i litterære som kunsthistoriske forbilleder beskriver Jesper Christiansen som medaljens forside. En af medaljens bagsider er når der opstår brand i en udstilling, som der gjorde fornyelig i Det Danske Hus i Paris, hvor Jesper Christiansens unikke værker måtte reddes ud af ilden.

URL: https://web.24syv.dk/audio_clips/107665
Image Alt: Medaljens Bagside
Image Src: https://assets.listentonews.com/uploads/provider/logo/530/Medaljens_Bagside.png
Headline: Lilibeth Cuenca Rasmussen
Provider: Medaljens Bagside
Article Text: I det andet af fem programmer om "Medaljens bagside" taler Bente Scavenius med billedkunstneren og performancekunstneren Lilibeth Cuenca Rasmussen, der i 2008 modtog Akademiets Eckersberg Medalje. I programmet fortæller Lilibeth Cuenca Rasmussen med humor, alvor, bid og engagement om det at være performancekunstner i det offentlige rum med de udfordringer det giver at være tæt på publikum om det så er på Roskilde Festivalen eller Biennalen i Venedig. Hvor medaljen bagsiden for Lilibeth Cuenca Rasmussen har været den hudløs proces, så er forsiden anerkendelsen i form af et professorat i performancekunst ved Kunstakademiet i Bergen og ikke mindst i kraft af en kunstnerisk frihed til aldrig at være politisk korrekt.

URL: https://web.24syv.dk/audio_clips/107666
Image Alt: Medaljens Bagside
Image Src: https://assets.listentonews.com/uploads/provider/logo/530/Medaljens_Bagside.png
Headline: Bjørn Nørgaard - Billedhugger
Provider: Medaljens Bagside
Article Text: I det første af fem programmer om "Medaljens bagside" interviewer Bente Scavenius billedhuggeren Bjørn Nørgaard i hans atelier på Frederiksholms Kanal. Som modtager af såvel Eckersberg medaljen som Thorvaldsen medalje har Bjørn Nørgaard opnået Akademiets højeste udmærkelser for fremragende arbejde indenfor den frie kunst. Programmet spørger ind til ikke blot medaljens forside, men også dens bagside. Bjørn Nørgaard fortæller om berømmelsen i forbindelse med hans store monumentalopgaver så som gobelinerne på Christiansborg som dronningens gravmæle i Roskilde Domkirke, men han fortæller også om en kunstners evige frygt for dårlig økonomi, og ikke mindst om politikernes manglende forståelse for kunstens rolle i samfundet.

