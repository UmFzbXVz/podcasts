URL: https://web.24syv.dk/audio_clips/105563
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 9: October Surprise
Provider: Camarate-Attentatet
Article Text: ‘October Surprise’ betyder en sidste dramatisk og afgørende begivenhed, der kan ændre udfaldet af det amerikanske valg, som afholdes i november. Udtrykket opstod efter 1980, da flere politiske iagttagere begyndte at spekulere i at Ronald Reagans kampagne havde lavet en hemmelig aftale med præstestyret i Iran. En aftale som skulle sikre Reagan sejren over demokraternes præsident Jimmy Carter. ‘October Suprise’ er aldrig blevet endeligt bevist, men Eva giver sit bud på, hvordan Camarate-attentatet har en international slagside med USA som hovedkraft.

URL: https://web.24syv.dk/audio_clips/105564
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 7: Bomben ombord
Provider: Camarate-Attentatet
Article Text: En kasse med vragdele fra flyet dukker op, og teknikerne gør nye afgørende opdagelser, der alle peger på, at der var en bombe ombord. Undersøgelseskommissionen er nu ikke længere i tvivl: Portugals premierminister og forsvarsminister er blevet myrdet ved et attentat. Nu er opgaven at undersøge motivet og finde gerningsmændene bag forbrydelsen.

URL: https://web.24syv.dk/audio_clips/105565
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 6: Vidnemordet
Provider: Camarate-Attentatet
Article Text: 1983. Ejeren af det forulykkede fly, José Moreria, findes myrdet sammen med sin veninde Elisabeth Silvas. Det sker en uge inden José Moreria skulle have vidnet over for undersøgelseskommissionen i Camarate-sagen. Journalist, Eva Henningsen, var selv med i den tiende og sidste undersøgelseskommission, og var med til at afhøre et meget modvilligt portugisisk politi.

URL: https://web.24syv.dk/audio_clips/105566
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 5: Mulatten
Provider: Camarate-Attentatet
Article Text: En berygtet lejemorder bliver skygget i Lissabon Lufthavn af engelsk politi, den selvsamme dag som flyet styrter ned. Han er på alle måder den oplagte gerningsmand: Han er ekspert i sprængstof og er indblandet i en lang række sager om lejemord. En oplysning som det portugisiske politi af besynderlige grunde ikke undersøger nærmere.

URL: https://web.24syv.dk/audio_clips/105567
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 3: Flystyrtet i Camarate
Provider: Camarate-Attentatet
Article Text: Det lille Cessna fly styrter ned i Lissabon-forstaden Camarate få kilometer fra Lissabon Lufthavn. Allerede i timerne efter styrtet er der tegn på, at det ikke er et hændeligt uheld. Men den portugisiske regering forsikrer befolkningen om, at der alene er tale om en tragisk ulykke, og man giver piloten skylden for styrtet.

URL: https://web.24syv.dk/audio_clips/105568
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 1: 38 sekunder
Provider: Camarate-Attentatet
Article Text: Der går mindre end ét minut fra det lille Cessna 421-fly letter til det styrter ned få kilometer fra lufthavnen i Lissabon. Ombord er Portugals premierminister Francisco de Sá Carneiro, hans danske kæreste Snu Seidenfaden, forsvarsminister Adelino Amaro da Costa, hans hustru Manucha, en højtstående embedsmand og to piloter.

URL: https://web.24syv.dk/audio_clips/105569
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 8: Skibeter ladet med…
Provider: Camarate-Attentatet
Article Text: D. 9. december 1980 - fem dage efter flystyrtet - sejler et fragtskib med våben ud fra den portugisiske havneby Setúbal. Et skib som forsvarsminister, Adelino Amaro da Costa, syv dage inden, d. 2. december, havde nægtet at lade forlade Portugal. Vi kigger nærmere på Portugals omfattende salg af våben, og den mulige forbindelse til Camarate-attentatet.

URL: https://web.24syv.dk/audio_clips/105570
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 4: Mystiske metalsplinter
Provider: Camarate-Attentatet
Article Text: Et afgørende nyt fund er nogle metalsplinter, som består af et metal, der normalt ikke findes i Cessna fly. Mistanken om et politisk motiveret attentat bliver bestyrket, samtidig med at det bliver klart, at de Portugisiske myndigheder gør hvad de kan for at forhale opklaringen.

URL: https://web.24syv.dk/audio_clips/105571
Image Alt: Camarate-Attentatet
Image Src: https://assets.listentonews.com/uploads/provider/logo/391/Camarate-attentatet.jpg
Headline: Afsnit 2: Francisco, min elskede
Provider: Camarate-Attentatet
Article Text: Den danske forlægger Snu Seidenfaden forelsker sig i den portugisiske politiker Francisco de Sá Carneiro. Da Sa Carneiro vælges til Portugals premierminister i december 1979, bliver Snu landets førstedame, og følger Francisco overalt. D. 4. december samme år skal de til et vælgermøde i byen Porto.

