URL: https://web.24syv.dk/audio_clips/110253
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Jerntronens nedsmeltning
Provider: Vinteren kommer
Article Text: Så nåede vi endelig frem til slutningen på Game of Thrones. Jon tager sig sammen og slår Daenerys med den særprægede frihedsdagsorden ihjel, Bran the Broken bliver ny konge, Norden med Sansa i spidsen bliver et selvstændigt kongedømme, og Tyrion er tilbage i storform: Han har planer om at afskaffe arvekongedømmet og skabe en mere rationel og gennemsigtig styreform. Jon ofres på fredens alter og må drage til Muren som Night Watch-soldat. Men måske er det faktisk Jon, der er den største vinder af alle, for han bliver ikke på Muren & I dette sidste afsnit af Vinteren kommer skal vi snakke en del om finaleepisoden, vi skal vende de store temaer i den balstyriske fantasy-serie og diskutere den kritik, serien har mødt i sæson otte. Og så slutter vi af med en lille samtale om vores største øjeblikke som GoT-fans.

URL: https://web.24syv.dk/audio_clips/110254
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Når en Targaryen fødes, slår guderne plat og krone
Provider: Vinteren kommer
Article Text: Så nåede vi til den næstsidste og voldsomt dramatiske episode af finalesæsonen. Vi overværede et horribelt militært angreb på en uskyldig civilbefolkning i Kings Landing iscenesat af The Mad Queen Daenerys Targaryen. Jaime og Cersei gik sammen i døden, Varys - som sagde sandheden om Daenerys - blev pulveriseret af dragen Drogon, og vi fik det længe ventede opgør mellem de to Clegane-brødre. Det ser ærlig talt ikke lyst ud for Westeros . men Jon, Tyrion, Sansa og Arya er trods alt stadig på banen. I dagens afsnit af Vinteren kommer skal vi snakke om alt dette og se frem mod næste uges episode, der lukker og slukker Game of Thrones. Og vi skal tale om seriens udvikling og hvilke fascinations- og erkendelsesporte den åbner for hos os seere.

URL: https://web.24syv.dk/audio_clips/110255
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Magtstrategier og økonomi i Westeros og omegn
Provider: Vinteren kommer
Article Text: Mens episode 1 og 2 af finalesæsonen handlede om gensyn og venskabsdannelser, er temaet for episode 4 afsked. De levende tager afsked med de døde, og skikkelser som Jaime, Arya og The Hound bevæger sig på egen hånd mod King's Landing. Og mon ikke Cersei har al mulig grund til at frygte deres ankomst. Med fjerde episode er vi tilbage i det politiske spor, som blev sat på pause under krigen mod de hvide vandrere: Daenerys er isoleret og ensom, og der er vild uenighed om strategien i forhold til erobringen af King's Landing: Skal man angribe byen og dræbe løs, eller er der andre muligheder? I dagens udsendelse skal vi diskutere de nyeste udviklinger i relationen mellem hovedpersonerne, og vi skal diskutere magt og politik i ugens episode. Dagens store tema er økonomi: Hvordan hænger Westeros egentlig sammen økonomisk? Hvor kommer værdierne fra? Hvem skylder hvem hvad? Og hvilke udviklingsperspektiver kan man forestille sig i dette samfund, som på mange måder minder om vores egen middelalder i perioden op til renæssance og tidlig modernitet?

URL: https://web.24syv.dk/audio_clips/110256
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Den lange nat
Provider: Vinteren kommer
Article Text: Så fik vi endelig krigen mellem de dødes hær og menneskene. De hvide vandrere kom, så og tabte - og det ser ud til, at de er et overstået kapitel i Westeros historie. Jon, Daenerys og Co. kan nu koncentrere sig om Cersei, som lurepassede i Kings Landing, mens hendes fjender tog den hårde tørn mod zombihæren. I dagens afsnit af Vinteren kommer taler vi om den vilde episode 3, om Game of Thrones som en genrehybrid mellem realisme og fantasy, og om religion og tro som et centralt tema i serien.

URL: https://web.24syv.dk/audio_clips/110257
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Stilhed før stormen
Provider: Vinteren kommer
Article Text: Mørket omslutter Winterfell, dødens hær er rykket tæt på, og skæbnestunden nærmer sig for Daenerys, Jon, Tyrion, Sansa & Co. I programmet analyserer vi løs på anden episode af finalesæsonen, og vi skal snakke om arkitektur og visuelle effekter i serien. Dagens store tema er køn, familie og generationsforhold, både i det aktuelle afsnit og i serien som sådan.

URL: https://web.24syv.dk/audio_clips/110258
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Så flyver dragerne igen
Provider: Vinteren kommer
Article Text: Så flyver dragerne igen, og i dagens udsendelse skal vi snakke om første episode af finalesæsonen. Cersei Lannister ser ud til at være i topform, vinteren med dens hvide vandrere og zombiehær af udøde mennesker er ikke langt fra Winterfell, og på Stark-borgen er der mange gensyn og også snigende optakter til nye intriger og dramaer. I dagens afsnit fordyber vi os i seriens tematisering af magt og styreformer med Daenerys og Tyrion som omdrejningspunkt, og vi vender seriens fantastiske intro, der ikke er, som den plejer at være.  The night is dark and full of terrors,  og Vinteren kommer er fuld af spoilers - så det anbefales, at du har set episode 1, før du hører med.

URL: https://web.24syv.dk/audio_clips/110259
Image Alt: Vinteren kommer
Image Src: https://assets.listentonews.com/uploads/provider/logo/644/Vinteren_kommer.png
Headline: Overblik, optakt, spådomme
Provider: Vinteren kommer
Article Text: I den første udsendelse af "Vinteren kommer" skal vi have et overblik over serien Game of Thrones, før den store finalesæson brager løs d. 14. april. Vært er lektor og litterat Steen Beck, som har skrevet bøgerne "Vinteren kommer" og "Vinteren er kommet", og i dag har han besøg af superfan Frederik Kragh Nicolajsen, som skal hjælpe til med at skaffe os et overblik over seriens første syv sæsoner og dens hovedpersoner. Der bliver også tid til at se frem mod sæson otte, og hvad vi mon kan vente os af dens seks episoder, hvor kampen om Jerntronen bliver afgjort og vi finder ud af, hvor meget de apokalyptiske hvide vandrere har at byde på

