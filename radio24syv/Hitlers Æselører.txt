URL: https://web.24syv.dk/audio_clips/289017
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Gangsternazisten Wilfred Petersen
Provider: Hitlers Æselører
Article Text: I 1930’ernes København opstod en lille, men særdeles synlig fanatisk nazistisk bevægelse under den karismatiske unge officer Wilfred Petersens lederskab, som stod i kraftig opposition til det langt større danske nazistparti DNSAP under ledelse af Frits Clausen. Under kampråbet ”Følg Wilfred” udførte Wilfred Petersens politiske sekt gadevold, grov kriminalitet og overfald på politiske modstandere samt på danske jøder. I hans Dansk Socialistisk Parti trivedes en stadig mere radikaliseret politisk subkultur, der tiltrak fattige og ofte rodløse arbejdsløse unge, som brugte partiets kontorer som varmestue og herberg, når de ikke agiterede for partifører Wilfred eller solgte den berygtede partiavis ”Stormen” på gaden. Til trods for at Wilfred Petersen var imod den tyske besættelse af Danmark, så udviklede han og hans partifæller sig efterhånden til politiske gangstere, som endda blev selv tyskerne for meget, og det kom også til et retsopgør efter krigen. Flere af Wilfreds følgere gik desuden ind i Frikorps Danmark, mens enkelte andre som ”Lille-Jørgen” blev aktive i tyskernes terrorkorps og henrettet efter krigen.

URL: https://web.24syv.dk/audio_clips/293448
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Schiøler-gruppen – nazistiske terrorister 1944-45
Provider: Hitlers Æselører
Article Text: En gruppe unge danske nazister fra Lolland udgjorde grundstammen i en lille terrorgruppe, der var aktiv i den politiløsetid fra efteråret 1944 og frem til befrielsen i maj 1945.

URL: https://web.24syv.dk/audio_clips/298194
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: The Dambusters – RAFs bombning af tyske dæmninger i maj 1943
Provider: Hitlers Æselører
Article Text: ”Operation Chastise” er historien om Royal Air Force-eskadrillen 617 under ledelse af den legendariske Wing Commandor Guy Gibson, der i nattetimerne omkring den 16. og 17 maj 1943 foretog en af de dristigste aktioner fra luften under 2. verdenskrig. Bedriften er gået over i historien, den blev filmatiseret i 1955 og fik varig betydning for briternes selvforståelse.

URL: https://web.24syv.dk/audio_clips/299862
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Mordmaskinens villige hjælpere
Provider: Hitlers Æselører
Article Text: Det var helt almindelige mænd og kvinder fra Tyskland og Østrig, der ofte frivilligt deltog i nazisternes dødsmaskineri. Først lod disse mennesker sig rekruttere til det hemmelige mord på Tysklands sindslidende og handicappede, som gik under den stærkt eufemistiske betegnelse ”medlidenhedsdrab”, hvor 70.000 overvejende tyskere og østrigere mistede livet. Siden fortsatte 120 af de samme folk deres morderiske karriere som medhjælpere i folkedrabet på Europas jøder. Det skete som deltagere i mordprogrammet ”Aktion Reinhardt”, hvor nazisterne i tre dødslejre i Polen myrdede 1,7 millioner mennesker.

URL: https://web.24syv.dk/audio_clips/300720
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Jødernes flugt oktober 1943
Provider: Hitlers Æselører
Article Text: Om aftenen den 1. oktober 1943 indleder den tyske besættelsesmagt interneringen af de danske jøder og udlændinge med jødisk baggrund. Lykkeligvis undslipper langt de fleste af de 7.000 jøder, der dengang boede i Danmark. Dog må under 500 jøder i fangenskab i koncentrationslejren Theresienstadt, hvor flere undervejs mister livet.

URL: https://web.24syv.dk/audio_clips/302782
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Flensburg – Nazisternes sidste tilflugtssted
Provider: Hitlers Æselører
Article Text: I maj 1945, da 2. Verdenskrig i Europa var tæt på enden, holdt den sidste nazistiske regering ud på Marineskolen Mürwik i udkanten af Flensburg. Her fik regeringen under ledelse af Hitlers efterfølger Storadmiral Karl Dönitz lov at virke helt frem til den 23. maj, hvor den længe havde fortsatte sine ugerninger. Selv en lille uge efter den endelige kapitulation den 8. maj fik Dönitz-regeringen endda lov til at udstede dødsdomme, som gik ud over de soldater, der havde deserteret inden kapitulationen.

URL: https://web.24syv.dk/audio_clips/305212
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Julen 1942 blev krigens vendepunkt
Provider: Hitlers Æselører
Article Text: Julen 1942 blev speciel for mange af de mennesker, der oplevede den. For på det tidspunkt var alle verdens store nationer drevet ind i Anden Verdenskrig, der nu rasede både i Europa, Afrika og Asien samt i Atlanten og på Stillehavet. Det er temaet i bogen ”Den Mørkeste Vinter” om krigsjulen 1942. Millioner af unge mænd og kvinder var sendt i kamp til fjerne steder af verden eller også var de flygtet, fordrevet eller sad i fangelejre. Julefejringen udgjorde dog stadig for mange soldater, fanger og flygtninge et håb i det buldrende mørk, der omgav dem. Selv bødler og mordere fejrede jul med fanger i fangelejre og koncentrationslejre, og især for nazisterne var meget opsatte på, at tyske soldater ved fronten og civilbefolkningen havde rigeligt med julemad, julehilsner og gaver, som de gerne stjal fra jøderne. For mange amerikanske soldater indfangede Bing Crosbys julehit ”White Christmas” stemningen hos dem, der for første gang var langt hjemmefra og udkæmpede en krig, som de endnu ikke var helt sikre på, at de ville vinde. I programmet tager vi med forfatteren Peter Harmsen rundt i verden, hvor vi hører om forskellige menneskeskæbner fanget i krigen, men som alligevel forsøger at fejre julen. Vi begynder i Danmark, tager så til Tyskland og fortsætter vestover til USA, Kina for at ende på Østfronten i Stalingrad, hvor de indesluttede tyske soldater er ved at bukke under af sult, men alligevel forsøger at fejre jul.

URL: https://web.24syv.dk/audio_clips/308077
Image Alt: Hitlers Æselører
Image Src: https://assets.listentonews.com/uploads/provider/logo/675/image.jpg
Headline: Slaget om England 1940
Provider: Hitlers Æselører
Article Text: ”Aldrig har så mange - haft så få - at takke for så meget”. Sådan sagde Storbritanniens premierminister Winston Churchill om den forholdvis lille skare af Royal Air Forces jagerpiloter, der udkæmpede og vandt historiens første luftslag, ”Slaget om England”, fra sensommeren 1940 og et par måneder frem.

