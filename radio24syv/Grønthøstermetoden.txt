URL: https://web.24syv.dk/audio_clips/106923
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Vind, waders, Vadehavet
Provider: Grønthøstermetoden
Article Text: En clam gun er et spændende og anvendeligt værktøj, når man leder efter muslingearter i sandet - og sådan én har Thomas fået specialfremstillet til sig selv. Hvis bare Vadehavet ved Rømø ikke var så pokkers tungt at løfte med en clam gun, og hvis bare det var nemt at finde sand- og knivmuslinger på en blæsende dag, så havde dette afsnit af Grønthøstermetoden været nemt at lave. Men der skal arbejdes for sagen, for muslingerne viser sig ikke af sig selv (det gør de mange østers derimod), og Thomas og Peter er i kamp mod tidevandet.

URL: https://web.24syv.dk/audio_clips/106924
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Nuancer af karsens kulør
Provider: Grønthøstermetoden
Article Text: Sennep, bitterhed, wasabi og nød. Det er niveauet af disse smage, som i større eller mindre grad, adskiller en håndfuld af de vilde karsesmagende planter i den danske natur fra hinanden. Thomas tager Peter på en rejse. En rejse gennem Søhøjlandet, men også en rejse gennem styrken af karsens stærke smage. Drop de kedelige små skud fra vat, og giv dig i kast med at finde de velsmagende og interessante karsesmage, som er derude! (PS. Du kan med stor sandsynlighed finde rosetkarse i den nærmeste have).

URL: https://web.24syv.dk/audio_clips/106925
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Ud og leg hjort
Provider: Grønthøstermetoden
Article Text: Vinterens menu er her: Skud! Planteskud, træskud, urteskud, osv., har for længst  meldt deres ankomst. Men Peter er skeptisk. Hvordan kan skud være interessante? Thomas mener ikke det er så svært at forstå, fordi jagten efter skud er jagt efter smag! Smagen af marcipan, grapefrugt, bitterhed, krydret og alt muligt andet. Dagens menu er skud, og menuen bringer Peter og Thomas på cykeltur i regnen gennem parcelhuskvarteret, heden og skoven, hvor Thomas vil have Peter til at lege hjort: Skuddene skal bides af grenene!

URL: https://web.24syv.dk/audio_clips/106926
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Løgtur på 1. klasse
Provider: Grønthøstermetoden
Article Text: Der er forår i luften, men smag i jorden. Lige under jordens overflade findes der vilde løg i massevis i Danmark, og de viser sig lige nu også over jorden. Ramsløg har indtaget en plads som VIP-løget i dansk gastronomi, men Thomas mener at det skal spises så tidligt på året som overhovedet muligt. Maj er for sent, så det er med at komme afsted nu! Derudover er der tips og smagsprøver på skovløg, vilde løg og løgkarse.

URL: https://web.24syv.dk/audio_clips/106927
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Sommerhus – Strandurter og hummerhaler
Provider: Grønthøstermetoden
Article Text: Det er sommer i det jyske, og Thomas har inviteret Peter i sommerhus. Her venter Thomas’ tre børn, som alle forbereder dejlig mad til Peter – alt sammen lavet med vilde urter. Men Thomas vil have Peter med til stranden for at finde det sidste til et stort sommerfestmåltid, og her må Peter sande, at strandsennep lider så meget i øjeblikket, at det ikke er i orden at han tager noget med hjem

URL: https://web.24syv.dk/audio_clips/106928
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Nørrebro – Mad blandt gravsten og brosten
Provider: Grønthøstermetoden
Article Text: Peter har fået en udfordring af Thomas – find et sted det kan være svært at finde urter. Udfordringen er taget op, men meget besvær lå der ikke i det for Thomas. Nørrebro i København bugner af vild mad, og Thomas finder den ene urt efter den anden til Peter – og især Assistens Kirkegaard er stopfyldt.

URL: https://web.24syv.dk/audio_clips/106929
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Bækken – Vild og hemmelig brøndkarse
Provider: Grønthøstermetoden
Article Text: Det er en rolig sommeraften, og Thomas har taget Peter med til sit helt eget hemmelige brøndkarsespot. Brøndkarsen kender vi fra nogle supermarkeder, men den vilde version er noget mere frisk i det. Derfor skal den findes, og det gøres bedst i waders, mens man frygter at falde ned i bækkens dybe huller. Glæde, latter og frygt mødes i vandet i denne aften.

URL: https://web.24syv.dk/audio_clips/106930
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Kysten fra Mols til Norddjurs – Terroir i salturt og hesterejer?
Provider: Grønthøstermetoden
Article Text: Thomas vil vise Peter de fedeste sankeområder på Djursland, og det sker langs kysten. De starter på Mols, og kører mod Norddjurs med to stop på vejen. Dagens menu står bl.a. på strandarve, gåsefod, orangemyrer, salturt og levende rejer og krabber. Men spørgsmålet rejser sig: Smager disse råvarer godt, alene fordi de er Djursland? Altså, kan man tale om en Djursland terroir?

URL: https://web.24syv.dk/audio_clips/106931
Image Alt: Grønthøstermetoden
Image Src: https://assets.listentonews.com/uploads/provider/logo/470/Gr_nth_stermetoden.png
Headline: Asserbo Plantage – Rygtet om kantarel
Provider: Grønthøstermetoden
Article Text: I premiereafsnittet af ’Grønthøstermetoden’ bliver Thomas og Peter sat på prøve – for det er bare tørt derude! De er taget til Asserbo Plantage i Nordsjælland, hvor der er rygter om, at de første kantareller er kommet. Udfordringen er at finde frem til de rette grosteder for svampen, og bruge vores sanser som hjælp. Heldigvis er der rigeligt med andre smage at opleve i skoven, end bare de lunefulde svampe.

