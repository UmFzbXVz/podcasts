URL: https://web.24syv.dk/audio_clips/107317
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Maria Reumert Gjerding - Tanker om fremtidens naturforvaltning
Provider: Jagttegn
Article Text: Danmarks Naturfredningsforening er Danmarks største grønne forening, og Maria Reumert Gjerding er præsident. Hvad tænker en "fredningsforening" om jagt? Det korte svar: Jagt er aktiv naturformidling, og det støtter DN. Så rejser det næste spørgsmål sig: Hvordan kan jægere og DN arbejde sammen om naturen fremover, og vil vi det samme? Det finder vi ud af i et dueskjul, med efterfølgende blæsen af "Jagt Forbi".

URL: https://web.24syv.dk/audio_clips/107318
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Haretramp på Lyø - Tiden arbejder for øerne
Provider: Jagttegn
Article Text: Som så mange af de danske småøer, må Lyø i det sydfynske øhav tænke kreativt for at bevare sin kultur, relevans og eksistens. Jens Westerskov Andersen er så meget lybo som det lader sig gøre, og han tror på at øen kan genopfinde sig selv, og føre sig selv ind i en kulturel bæredygtig fremtid, hvor man samles om fødevarer, jagt, historie, turisme og åbenhed over for verden.

URL: https://web.24syv.dk/audio_clips/107319
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Katrine Fruelund - Randrusiansk bukkepürsch
Provider: Jagttegn
Article Text: Katrine Fruelund husker som en af verdens bedste håndboldspillere, og nu er hun byrådsmedlem i Randers. Katrine bor i dag på den gård, hvor hendes bedsteforældre boede - og på grunden gemmer der sig råvildt! Randers ligger dybt i Katrines hjerte og blod, og det kommer tydeligt til udtryk på denne smukke dag i Kronjylland.

URL: https://web.24syv.dk/audio_clips/107320
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Ole Olsen - Livets parløb
Provider: Jagttegn
Article Text: Speedwaylegenden Ole Olsen har altid haft fart på. Både som sportsmand, racerkører og arrangør. Men i jagten har han fundet ro, og den ro skal David opleve. Ole har inviteret på dåvildtjagt på den jagt som han har gået på siden 1978 - og han kender sit område. Roen falder på, og David oplever på egen krop en sportsstjerne med begge fødder plantet solidt på jorden.

URL: https://web.24syv.dk/audio_clips/107321
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Dy Plambeck - På jagt efter begivenheden
Provider: Jagttegn
Article Text: Forfatter Dy Plambeck er jæger, og bruger jagtens sprog, betydning, begivenheder og ansvar i sine bøger. Dette gælder senest i hendes nyeste roman "Til Min Søster". Iflg. Dy deler jagt og fødsel nogle meget iøjnefaldende elementer: Man bevæger sig i grænselandet mellem liv og død, og i dette grænseland bliver man menneske. Dy og David er på rævejagt, og naturen åbner sig op for øjnene af de to, på denne aften i Veksø.

URL: https://web.24syv.dk/audio_clips/107322
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Søren Malling - Eleven, læreren, friheden
Provider: Jagttegn
Article Text: Når regnen lægger sig, falder alt til ro i dueskjulet. Med haglgeværerne klar, er skuespiller Søren Malling taget med sin jagttegnslærer på sin første jagt - og den lærer var David. Så der er tale om mester og elev når det kommer til jagt, men et ligeværdigt udgangspunkt viser sig, når samtalen handler om at mestre livet. Søren taler åbent og ærligt om jagttegnsteori, paradentose, usikkerhed, at være mobber og prisen for at værne om sin personlige frihed.

URL: https://web.24syv.dk/audio_clips/107323
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Thalia Pitzner - Duen og diamantdatteren
Provider: Jagttegn
Article Text: Udover at være springrytter, diamantgraderer og influencer, er Thalia Pitzner kendt fra realityreportagen "Diamantfamilien" fra TV2 Zulu. Thalia har haft jagttegn i 10 år - men er nu på jagt for aller første gang. I et dueskjul sidder Thalia og David og venter på at duetrækket begynder. Kampen skal stå, men ikke mellem Thalia og duerne, men mellem David og Thalia. Sarkasmen er tårnhøj, og det er ikke altid at David kan følge med, når Thalia er i stødet. Stemningen er god, selvom der er stor forskel på gæst og vært!

URL: https://web.24syv.dk/audio_clips/107324
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Stephen Milling - At overdøve et gåseorkester
Provider: Jagttegn
Article Text: Operasanger Stephen Milling er uden tvivl én af Danmarks bedste operaeksportvarer. Wagnerspecialisten med den dybe basstemme har sunget på alle de store scener, med alle de store navne og lagt krop til alle de dybe toner. Når han er hjemme i Danmark er roen i naturen og familien prioriteret, og jagten har tilføjet endnu mere ro til operapauserne. I et gåseskjul, på en fantastisk morgen, sidder Stephen sammen med David og venter på gæs, med Stephens kammerater Rolf og Benjamin i skjulet ved siden af, som kalder som vilde efter de svære fugle.

URL: https://web.24syv.dk/audio_clips/107325
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Kjeld Nørgaard - Knivskarpt værkstedshumør
Provider: Jagttegn
Article Text: Danske børn i alle aldre genkender Kjeld Nørgaards stemme. Enten som frøen Kaj, bjørnen Baloo eller Kaptajn Haddock. Det de færreste kender ham som, er som engageret lystfisker og knivmager, og kniven er jo jægerens vigtigste redskab, så derfor har David inviteret Kjeld med i værkstedet, til en hyggelig eftermiddag i knivmagerens tegn. Målet er at samle en unik friluftskniv til Kjeld, som tak for sit arbejde i bl.a. dansk børne-tv. Af hjertet tak, Kjeld.

URL: https://web.24syv.dk/audio_clips/107326
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Svend-Allan Sørensen (Del 2) - En måde at være i verden på
Provider: Jagttegn
Article Text: Billedkunster Svend-Allan Sørensen har nu inviteret David op i et tårn – hvis de kan finde det. En buk viser sig, historierne melder deres ankomst og sommernatten kommer snigende.

URL: https://web.24syv.dk/audio_clips/185827
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Svend-Allan Sørensen (Del 1) - Boganis og bukke
Provider: Jagttegn
Article Text: Billedkunster Svend-Allan Sørensen er jæger og kunster. De to dele af livet kan han ikke løbe fra, og elementerne meldte deres ankomst i hans liv på samme tid. Derfor er det naturligt at jagt og jagtmotiver spiller en betydelig rolle i Svend-Allans arbejde, og at David skal på bukkejagt med den erfarne jæger. Lyt med, når de to pürscher sig igennem en sydsjællandsk kirsebærplantage efter en sommerbuk.

URL: https://web.24syv.dk/audio_clips/185828
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Frank ErichsenPraksis før bullshit
Provider: Jagttegn
Article Text: DRs Bonderøven har vist danskerne, at en simpel tilgang til livet og hverdagen kan lade sig gøre, og det er med vært og bonde Frank i spidsen. Men Franks projekt er ikke at hive folk ud af byen, og ud på gamle bondegårde. Nej, Frank vil at folk skal finde frem til det som skaber værdi og lykke for den enkelte, og så overveje om man kan leve uden al det andet støj! Frank er jæger, men også hundeejer af en smuk labrador, som fremover skal med på hans jagter. Derfor har han inviteret David og Mille på hundetrænings-eftermiddag på Kastaniegården i Djursland, hvor Milles apportering forbedrer sig hurtigt!

URL: https://web.24syv.dk/audio_clips/185829
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Steen AndersenTankerne bag at være foran kameraet
Provider: Jagttegn
Article Text: I 16 år har Steen Andersen fra Jagtmagasinet på DK4 fortalt, vist og forklaret danskerne om jagt i ind- og udland. Derfor spiller han en rolle i den bevægelse, som har været med til at skabe et positivt billede af jagten i Danmark, og hvorfor danskerne er positive over for jagt. David har inviteret Steen på rævejagt med riffel, og røverhistorierne bag 16 års jagteventyr bryder stilheden på denne meget varme og smukke februar aften.

URL: https://web.24syv.dk/audio_clips/185830
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jakob Mielcke (Del 2)Intuition versus autopilot
Provider: Jagttegn
Article Text: Det regner fortsat ved Broksø Gods, men vinden er nu med kokken Jakob Mielcke og David. Ligesom på en jagt, er man i livet nødt til at være til stede i nuet, følge sin intuition og være villig til risici. Det har Jakob bestemt gjort sig bevidst om i sit eget liv, og deri ligger grunden til hans succes. Når det modsatte sker, og autopiloten sætter ind, så mister man de chancer man bliver tildelt. Om det handler om karriere, privatliv eller jagt, så er Jakob et eksempel på, at hvis intuition kan overvinde autopiloten, så er successen inden for rækkevidde. Men da autopiloten tager over, så bliver succeschancerne på denne jagt ikke just bedre.

URL: https://web.24syv.dk/audio_clips/185831
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jakob Mielcke (Del 1)Forpligtelse og ansvar
Provider: Jagttegn
Article Text: Kok og dommer i Masterchef, Jakob Mielcke, er blevet anbefalet af samtlige kokke David har haft med i programmet. Det er der en god grund til: Jakob er en dygtig og dedikeret jæger, med jagtrødder i sin barndom i Grønland. I dag er han på pürschjagt med David på Broksø Gods. På sin restaurant Mielcke og Hurtigkarl severer han så meget vildt som muligt  og det kræver at man kan tænke ud af boksen, og sammensætte retter, smage og idéer som et alfabet sammensætter ord. Det kan alle lære, men det kræver at man kender sine råvarer, og her mener Jakob, at danskerne (og de danske myndigheder) har meget at lære.

URL: https://web.24syv.dk/audio_clips/185832
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Marianne AndersenLykken i 400.000 hektar Canadisk vildmark
Provider: Jagttegn
Article Text: I et brev til sin søster, skrev den amerikanske naturbeskytter og forfatter John Muir i 1873: Bjergene kalder, og jeg er nødt til at tage af sted. Bjergene har også kaldt på Marianne Andersen, og hun har besvaret kaldet. I sine 50ere valgte Marianne at blive outfitter i Canada, efter at hun i over 25 år arbejdede på et kontor i Danmark. Nu hjælper hun turister på jagt-, fiske- og vildmarksture i British Columbia, gennem sin virksomhed Williston Lake Outfitters. Denne episode af Jagttegn skulle egentlig have handlet om Mariannes vilde liv i Canada, men i stedet påtaler Marianne dét, som egentlig er det vigtigste i livet (uanset om man er jæger eller ej): Følg dine drømme, og gør det som gør dig lykkelig!

URL: https://web.24syv.dk/audio_clips/185833
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Robbie Kroger - "Blood Origins" og internationalt jægerfælleskab
Provider: Jagttegn
Article Text: Nogle har jagt i deres blod, og er klar over det. Andre har jagt i blodet, uden at vide det, men finder ud af det hen ad vejen. Nogle har ikke jagt i blodet som sådan, men bliver alligevel dygtige jægere. Det som alle disse har til fælles er dog, at de er jægere, og uanset hvor i verden man kommer fra, kan jægerne mødes i det fælleskab. Robbie Kroger er en Sydafrikansk biolog, som bor i Mississippi, og driver Instagram-, Facebook- og YouTubekanalen "Blood Origins", som sammenlagt har over 45.000 følgere. "Blood Origins" fortæller historier om jægere, og ikke jagthistorier som vi traditionelt kender dem. David og Robbie kender hinanden fra Instagram, men nu mødes de i Danmark til en snak om jagtens status og fremtid i Danmark og i USA, mens David har taget Robbie med på en god gammeldags bondemandsjagt. Med på turen er også waliserne Jack og Lewis fra SLOTSmeda. De transatlantiske jagtrelationer fejler intet!

URL: https://web.24syv.dk/audio_clips/185834
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Vicky KnudsenVi er alle konkurrencemennesker
Provider: Jagttegn
Article Text: Ornitolog, biolog og naturformidler Vicky Knudsen er ikke jæger. Hun har ikke noget imod jagt, men behøver ikke selv skyde. Men alene dét, at hun er ornitolog, men kan forene sig med jagt og jægere, træder meget ved siden af den gængse opfattelse af forholdet mellem jægere og ornitologer. Traditionel har de to grupper bekriget hinanden, men det er der i virkeligheden ingen grund til  og iflg. Vicky, ændrer dette sig i fremtiden. Lyt med når Vicky kalder en ræv frem, og David ikke ser den, fordi han kigger på fugle.

URL: https://web.24syv.dk/audio_clips/185835
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Valdemar Bardram – Jagtbeklædning er kulturbærende
Provider: Jagttegn
Article Text: Stort set alle jægere ejer et stykke jagtbeklædning som enten har mærkerne Seeland eller Härkila i nakken. Disse danske brands hører under selskabet Outfit International A/S, og selskabets CEO er Valdemar Bardram. David mener at Valdemar og hans medarbejdere har et ansvar for den danske jagtkultur – og Valdemar er enig! På denne jagt er Valdemar og David draget mod Broksø gods, på en kold dag, hvor en walked-up fasanjagt venter dem. David har selvfølgelig glemt både handsker og de rette støvler.

URL: https://web.24syv.dk/audio_clips/185836
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jakob Ellemann-Jensen (Del 2) – Vilde statsskove, vilde bisoner og vildsvinehegn
Provider: Jagttegn
Article Text: Når man er i Jakobs position, er det åbenlyst at gøre sig ambitioner for naturen i Danmark. Det gør Jakob sig også, men David forsøger at presse ham til at tænke så vildt som muligt. Kan vi have bisoner gående frit i Danmark? Bør statsskovene droppe deres træproduktion, og lade skovene gro vildt og dynamisk? Hør også hvordan Jakob først reagerede, da den tidligere Miljø- og Fødevareminister præsenterede idéen om vildsvinehegnet for ham.

URL: https://web.24syv.dk/audio_clips/185837
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jakob Ellemann-Jensen (Del 1) – Benyttelse og beskyttelse
Provider: Jagttegn
Article Text: De danske jægeres øverste befalingsmand er Miljø- og Fødevareministeren. Lige nu er det Jakob Ellemann-Jensen, og hans ministerium har til opgave, at håndtere jagtloven i Danmark. Men opgaverne som følger med at være Miljø- og Fødevareminister er selvfølgelig meget mere end bare jagt. Der er hundredevis af interesser at tage vare for, så hvordan passer jagten i dette interessepuslespil? I dette afsnit af Jagttegn er David og Jakob draget mod Veksø, hvor der findes en landejendom med mange rådyr – nok til at en skudmulighed viser sig.

URL: https://web.24syv.dk/audio_clips/185838
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jacob Skriver – Vildsvin og elg i Lille Vildmose
Provider: Jagttegn
Article Text: I Østhimmerland ligger 6000 hektar indhegnet natur, som drives og ejes af Aage V. Jensens naturfond. Stedet er Lille Vildmose, og her mødes David med Jacob Skriver som er driftsleder på det enorme område, hvor der er fokus på at genoprette en vild og dynamisk natur. Denne ambition kræver de rette pattedyr, og derfor er David og Jacob på ”kikkertjagt” efter vildsvin og elg – to dyr David aldrig har set i den danske natur. Dyrene er der, men det kræver at man kan finde dem.

URL: https://web.24syv.dk/audio_clips/185839
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Kim Daugaard – Stoltheden er kolossal
Provider: Jagttegn
Article Text: I 15 år spillede fodboldspiller Kim Daugaard i Brøndby IF – men allerede inden den professionelle fodboldkarriere bankede på døren, stod han med sit haglgevær med sin far, og ventede på det næste fugletræk. Når Kim engagerer sig i noget, så gør han det 100%, og fodbold og jagt har stået på mål for Kims entusiasme hele hans liv. Fuglejagt er Kims specialitet, og derfor har han inviteret David med på et duetræk, på sin mors fødegård lige uden for Køge.

URL: https://web.24syv.dk/audio_clips/185840
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Stefanie Lea Paulsen – Familieorkestrets gåsesymfoni
Provider: Jagttegn
Article Text: Hvis man interesserer sig for gåsejagt i Danmark, så er man sikkert stødt på navnet DK WAI. DK WAI er et hold gåsejægere og et familiefortagende, som virkelig har styr på hvordan man kalder en gås ned! Stefanie Lea Paulsen er en del af familien, og hun har gjort sig bemærket på Instagram og Facebook som en dygtig gåse- og buejæger. På en mark på Nordfalster er David derfor simpelthen i lære, når hele familien Paulsen giver den hele armen med familiekorets favoritmelodi: Gåsekald!

URL: https://web.24syv.dk/audio_clips/185841
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Lindy og Peter Aldahl – Herrehygge i Himmerland
Provider: Jagttegn
Article Text: Den meget lattermilde Lindy Aldahl blev kendt i DR’s TV-program ”Rigtige mænd”, hvor en flok store, runde og glade mænd, blev mindet om, at lidt for meget på sidebenene ikke kun er for sjov. Lindy går på jagt sammen sin far, Peter, og de to har et meget specielt bånd til hinanden – et bånd, hvor latter og hygge er i centrum. Dagens jagt er en lille drivjagt på Peters jagt i Himmerland.

URL: https://web.24syv.dk/audio_clips/185842
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: René Redzepi – Indskydning på menuen
Provider: Jagttegn
Article Text: Hele den gastronomiske verden har øjnene rettet mod norden, og især mod København. Restaurant Noma er uden tvivl den største grund til dette, og chefkokken René Redzepi har sat Danmark på verdenskortet. I øjeblikket serverer Noma en menu som fokuserer på skov og vildt, hvor rensdyr og gråand er hjørnestenene i de 16 retter som gæsterne kan opleve på det banebrydende spisested. I dette afsnit af Jagttegn er René med David på riffelbanen, fordi David gerne vil lære den jagttegnsløse René, hvordan man håndterer en riffel. Det viser sig dog, at René også må lære, hvordan man skyder en riffel ind.

URL: https://web.24syv.dk/audio_clips/185843
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Morten Spiegelhauer – Vedholdenhed i idéer og pürsch
Provider: Jagttegn
Article Text: Det er årets første rigtige frostmorgen, og på en solrig mark på Midtsjælland står journalist og vært på TV2’s ”Operations X”, Morten Spiegelhauer. Sammen med David skal han pürsche efter rådyr sammen med guiden Justin Nicholson. Der er masser af dyr, men stædighed og vedligeholdelse skal der til. Gudskelov er dette også dyder, som Morten både personligt og professionelt har haft gavn af.

URL: https://web.24syv.dk/audio_clips/185844
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Falkoner Rasmus Nielsen – Skøn og skønsom jagt
Provider: Jagttegn
Article Text: I 4500 år har mennesker brugt rovfugle til jagt, men siden 1967 har jagt med falk været ulovligt i Danmark. Det ændrede sig d. 1. september i år, da det jagtformen blev lovlig igen. Jagtformen bliver ifølge zoolog og falkoner Rasmus Nielsen ikke mere bæredygtig, end når en rovfugl jager på sine og naturens præmisser frem for at fylde luften med hagl og larm. Vikingerne gjorde det, kongehuset gjorde det, og nu kan vi alle jage med falke igen. Rasmus og David besøger Peter Bernstorff på Gyldensteen Gods, og der er fugle i luften!

URL: https://web.24syv.dk/audio_clips/185845
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Vildtslagter Morten Hansen – Vestjysk kronvildt til alle!
Provider: Jagttegn
Article Text: I Ulfborg i Vestjylland ligger vildslagteriet Vedersø Vildt. Her har Morten Hansen, sammen med sin far, skabt en forretning på at håndtere og sælge noget af det enestående kød, som det vilde kronvildt kan byde på. Dette har vækket Davids interesse, fordi er de danske jægere gode nok til at håndtere kødet, når dyret er skudt? Det spørger han Morten om, men først starter de to med at se, om en kronkalv kommer forbi, mens de sidder og venter i et skydetårn på den vestjyske hede.

URL: https://web.24syv.dk/audio_clips/185846
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Julie Hey – Nej tak til lave fasaner og tørt kød
Provider: Jagttegn
Article Text: For jæger, kogebogsforfatter og skydeinstruktør, Julie Hey, er det vigtigt, at der er styr på etiketten, når vi er på jagt. Etiketterne sikrer ikke kun respekt for dyrene og sikkerhed på jagt, men løfter også jagten til et hyggeligt og nærværende rum! På denne dag må David også sande, at det ikke går uhørt til, når han ”stjæler” en fasan fra Julie. Kattrup Gods er kulissen, og hvilken scene det dog er, at holde styr på etiketten, og minde hinanden om, at vi også skal huske at spise vildt i hverdagen.

URL: https://web.24syv.dk/audio_clips/185847
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Søren Hermansen – Modvind og medvind på Samsø
Provider: Jagttegn
Article Text: Samsø er én ø blandt mange i Danmark, hvor de lokale ved hvordan man holder gang i biksen, så der er noget at give videre til de kommende generationer – både af natur og kultur. Søren Hermansen er en af de tunge drenge, når det kommer til at holde Samsø i gang, og på sammentid skabe en kultur som støtter vedvarende energi. Det har resten af verden også fået øje på, og derfor kan Søren pryde sig med et stort valg af fornemme priser og titler. Men disse priser er ænderne i Stavns fjord ved Samsø ligeglade med, så Søren og David skal arbejde hårdt for at få ænderne ind!

URL: https://web.24syv.dk/audio_clips/185848
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Ole Kibsgaard – Nattens svenske svin
Provider: Jagttegn
Article Text: To generationer af danskere kan prise sig lykkelige for guitarist Ole Kibsgaard. Den ene halvdel, fordi Ole var guitarist i Shubidua 15 år, den anden fordi Ole var Kaj og Andreas bedste ven, i det populære DR-børneprogram. Dog er Ole også et mangfoldigt naturmenneske, og herunder hører jagt! Derfor har Ole inviteret David med til Blekinge i Sverige, hvor de i nattens mørke venter på vildsvin.

URL: https://web.24syv.dk/audio_clips/185849
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jesper Hansen – Se lerduen, find hastighed, kør igennem, tryk af
Provider: Jagttegn
Article Text: Skeetskytte Jesper Hansen har VM og EM-guld på CV’et, og han har deltaget ved De Olympiske Lege i både London og Rio de Janeiro. Han mener at de danske sagtens kan blive bedre skytter med deres haglgeværer – de skal bare øve sig lidt mere. Denne dag giver Jesper en lektion til David, om hvordan man finder en due, kører igennem den og trykker af. Kort sagt: Metoden til at ramme meget meget oftere, fortalt af en verdensmester.

URL: https://web.24syv.dk/audio_clips/185850
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Skytte Torben Christiansen – Kærlighed til kongernes dyr
Provider: Jagttegn
Article Text: Nogle af verdens største kron- og dåhjorte er kommet ud af Dyrehaven, som ligger nord for København.  Her huserer ca. 2100 stykker vildt – og tænk engang, at en udvalgt skare har til opgave, at nedlægge de 700 af disse dyr om året! Én af dem er Torben Christiansen, og har inviteret David med efter havens dåhjorte, som det er blevet tid til at rydde op i.

URL: https://web.24syv.dk/audio_clips/185851
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Generalmajor Ulf Scheibye – Åbenhed, og frihed under ansvar
Provider: Jagttegn
Article Text: Det er en smuk morgen sammen med Generalmajor, tidligere chef for Hjemmeværnet og bestyrelsesmedlem i den internationale jagtorganisation CIC,  Ulf Scheibye. Desuden var Ulf den sidste chef for håndteringen af Forsvarets jagtområder, så han er i den grad en erfaren herre – både som jæger og menneske. Denne morgen leder han efter en ræv sammen med David, men den gemmer lidt på sig. Ulfs budskab til David og alle andre jægere er: Vær åben om jagten overfor dit lokalsamfund, dine venner og alle andre, og værn om den frihed under ansvar jægerne har, så længe de har den!

URL: https://web.24syv.dk/audio_clips/185852
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Henrik Povlsen – Vildsvinesnak på andejagt
Provider: Jagttegn
Article Text: Tørken har udtørret en lille mose i Anisse, men alligevel sidder David på skjul i ”mosen” sammen med radiovært fra P3 og P4, Henrik Povlsen. Her venter de på aftentrækket af ænder, og de venter ikke forgæves. Der er meget jagt i Henriks liv – og især vildsvin fylder i Henriks bevidsthed, dette i en sådan grad, at han dedikerede et år på ikke at skyde vildsvin på sin grund i Sverige, men i stedet var ude om natten for at lære dem at kende. Så har vi med en jæger at gøre!

URL: https://web.24syv.dk/audio_clips/185853
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Christian Puglisi – Køkkenet er naturens ambassade
Provider: Jagttegn
Article Text: Christian Puglisi er manden bag en række restauranter i København, heriblandt Michelin-restauranten Relæ. Han er nybagt jæger, og har ved denne jagts begyndelse stadig sit første stykke vildt til gode. Men naturen er rykket Christian meget nærmere i alt hvad han gør, både som far, som kok og menneske. Derfor har David hevet ham med til Arresø, hvor den lokale jæger og jordejer, Jacob Nielsen, har det fedeste morgentræk på gæs – Arresø er Danmarks største sø målt på areal, så der er plads til mange gæs!

URL: https://web.24syv.dk/audio_clips/185854
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Torben Zeller – Make the other look good
Provider: Jagttegn
Article Text: I et krageskjul sidder stemmen bag Tigerdyret, Torben Zeller. Ved siden af ham sidder hundene Pluto og Murphy, og de erfarne jægere, David og Hans Have. Der er duer, krager og husskader i sigte, men det kræver at de erfarne jægere kan ramme. Torben tager den hårde udfordring på sine skuldre, og sådan får han de erfarne skytter til at se godt ud – og her gemmer hele hemmeligheden bag Torbens impro-skuespillerkarriere sig! God jagt!

URL: https://web.24syv.dk/audio_clips/185855
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Rasmus Ejrnæs – Drop bondementaliteten, lav store og vilde indhegninger!
Provider: Jagttegn
Article Text: I Danmark forvalter vi de store pattedyr som enten skadedyr eller skydedyr, og forvaltningen har altid en funktion. Det er denne status quo som forsker ved Aarhus Universitet, Rasmus Ejrnæs, gerne vil udfordre – i biodiversitetens navn! Derfor går han en tur sammen med David og Mille, i et meget specielt dansk landskab på Vestsjælland, fordi netop her finder man vild og oprindelig natur.

URL: https://web.24syv.dk/audio_clips/185856
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Janne Vendelbo – Dygtig, Mille. Dygtig.
Provider: Jagttegn
Article Text: Mille er Davids lille, nuttede, søde og energiophobende labradorhvalp. På lytternes opfordring, har David påtaget sig det enorme ansvar, at vise hvordan man træner sin jagthund. Eller rettere sagt, han får hjælp af hundeekspert, flere gange danmarksmester i markprøve og danmarksmester i unghunde, Janne Vendelbo. Mille er stadig så ung, at det endnu ikke er relevant med decideret jagttræning, men hvalpetræning kan gøre det for nu. Lyt med, og få gode tips til hvordan du håndterer din jagthundehvalp i hundens tidlige stadie!

URL: https://web.24syv.dk/audio_clips/185857
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Oberst Mads Rahbek (del 2) – Ørn, hare og tobak
Provider: Jagttegn
Article Text: Andet afsnit af to med Oberst, Københavns Kommandant og veteran, Mads Rahbek. Det er tid til pause, og tid til refleksion, inden der sættes ind på at finde den eftertragtede sommerbuk inden solen går ned. En hare gemmer sig i det høje græs under et træ, og to ørne svæver rundt over hovedet på Mads og David. Mads tænder en smøg, men den dufter ikke som dem fra Balkan. Bukken er tæt på. Så tæt på, at David kan se den, da Mads alene sniger sig tættere på den.

URL: https://web.24syv.dk/audio_clips/185858
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Oberst Mads Rahbek (del 1) – Drengene mod pigerne
Provider: Jagttegn
Article Text: Første afsnit af to med Oberst, Københavns Kommandant og veteran, Mads Rahbek. Mads er taget med David på buejagt, og målet er en sommerbuk. Tidligere har David haft Mads’ hustru, forfatter Anne-Cathrine Riebnitzsky, med på buejagt på netop dette jagtrevir. Ligesom Anne-Cathrine, har Mads været udsendt af flere omgange, og det sætter sine spor, hvilket Mads åbent og ærligt gør David klogere på – men kan Mads komme tættere på at skyde en buk, end Anne-Cathrine gjorde det?

URL: https://web.24syv.dk/audio_clips/185859
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Daniel Dencik – Meditationer over nordisk vildt
Provider: Jagttegn
Article Text: Daniel Dencik er ikke jæger. Han er forfatter, poet og filmskaber, men ikke jagttegnsindehaver. Alligevel har han skrevet en roman, hvor jagt, jægere og vildt danner kulissen for grundlæggende overvejelser om liv, relationer, død og broderskab. Daniel er med David på bukkejagt og ræveregulering, og sammen med guiden Justin Nicholson, hvisker de sig gennem en sommeraften. Tag med, når Daniel læser op af sin kommende roman ”Nordisk Vildt”, og når vildtet kommer til jægerne.

URL: https://web.24syv.dk/audio_clips/185860
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jens Møller – Hund og buk imellem
Provider: Jagttegn
Article Text: Jens Møller er drabschef i Københavns Politi, og han fik de fleste danskeres opmærksomhed, da han blev politiets ansigt udadtil i  den berømte Ubådssag. Selv retter han ofte sin opmærksomhed mod jagt, og især træning af jagthunde har han meget erfaring med. Derfor har David taget sin hundehvalp Mille med jagt, så de sammen kan lære mere om pürschjagt, kommandoer og detaljer fra en drabschefs daglige virke.

URL: https://web.24syv.dk/audio_clips/185861
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Gordon P. Henriksen – At skyde er som et fluekast
Provider: Jagttegn
Article Text: Jagtsæsonen er ovre, og fiskesæsonen er begyndt. David giver depechen videre til Gordon P. Henriksen i dette program, da Gordon overtager sendetiden med programmet ”Fisketegn” fra næste uge af. Gordon har ikke jagttegn, og derfor skal han prøve at fyre den af på en skydebane! David har taget haglgeværet med.

URL: https://web.24syv.dk/audio_clips/185862
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Tommy Petersen – Høg over by!
Provider: Jagttegn
Article Text: Som medlem af borgerrepræsentationen i København, har Tommy Petersen (B) en finger på pulsen ift. hvordan naturen og byen finder en balance. Men David giver Tommy en oplevelse (og en løsning!) af et naturligt problem i byen: Afskrækning af måger med rovfugle! Måger larmer, sviner og er irriterende i byen, men hvordan håndterer mand det problem, uden at slå dyrene ihjel? Svaret er at sende en Flemming Salomonsens harris hawk efter dem! Det gør Tommy og David på en skøn forårsdag i et boligkvarter i Ballerup.

URL: https://web.24syv.dk/audio_clips/185863
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Anne-Cathrine Riebnitzsky – Buejagten og stilheden
Provider: Jagttegn
Article Text: Forfatter, vinder af De Gyldne Laurbær og sprogofficer Anne-Cathrine Riebnitzsky er buejæger – og kun buejæger! Riffeltegnet har hun ikke engang. Målet for dagens jeg er råvildt og fasan, og Anne-Cathrine må stå på egne ben, mens hun sniger sig ind på et spring af råvildt. Heldigvis er David der til at kommentere det hele.

URL: https://web.24syv.dk/audio_clips/185864
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Claus Høxbroe – Urban dødssamtale
Provider: Jagttegn
Article Text: Claus Høxbroe er beatpoet, urbant menneske og han elsker udstoppede dyr. Han skal hjælpe David med at tale om bymenneskets forhold til naturen (eller mangel på samme), og give os jægere et sprog til den respekt for livet og døden som jagten kræver. Det sker i en kælder midt i København, i selskab med døde dyr og guldøl.

URL: https://web.24syv.dk/audio_clips/185866
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Claus Lind – Ræven er snu!
Provider: Jagttegn
Article Text: Det er vinter, og de danske ræve burde varme sig i sine rævegrave. Det er i hvert fald forventningen da David drager ud sammen med formand for Danmarks Jægerforbund, Claus Lind. Som en Jack Russel Terrier i en rævegrav, arbejder Claus benhårdt på at repræsenterer de danske jægere politisk. Hvad det egentlig indebærer, lærer David imellem de forskellige rævegrave.

URL: https://web.24syv.dk/audio_clips/185867
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Henrik Herold – Giv tilbage til naturen
Provider: Jagttegn
Article Text: Henrik Herold er Direktør i Randers Regnskov, og David har inviteret Henrik med på vildtpleje og jagt i Davids familieskov i Mariager. Ravnene skal fodres, den nyanlagte sø skal forbedres og en lille pürschjagt skal selvfølgelig også presses ind. Uden at være biolog har Henrik stablet Randers Regnskov på benene, og det engagement han lægger i naturen, lægger han også i arbejdet på denne dag sent i jagtsæsonen.

URL: https://web.24syv.dk/audio_clips/185868
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Jens Kjær Knudsen – Afrika med omvendt fortegn
Provider: Jagttegn
Article Text: Danmark huser flere jægere, som drager verden rundt, i jagten på næste trofæ. Jens Kjær Knudsen har skudt alt mellem elg og elefant, og har været på jagt i mere end 40 lande. Denne dag sidder han på en våd mark på Sydsjælland sammen med David, hvor der skal reguleres bramgæs – og regulering skal der til, hvis landmanden skal kunne tjene penge på sine marker, og en meget lignende historie gør sig gældende i Afrika, hvor bønder lever side om side med dyr som løver og elefanter.

URL: https://web.24syv.dk/audio_clips/185869
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Mark Stokholm – Tæt på eller langt væk?
Provider: Jagttegn
Article Text: En dåvildthjort er ønsketrofæet for Aftensshowets vært, Mark Stokholm. Dåvildt er der nok af på Gisselfeld, hvor David er blevet inviteret til af Mark. Målet denne dag er ikke hjort, men enten dåkalv eller rådyr. De starter i et skydetårn, men er tvunget længere ind i skoven. Herinde er liv.

URL: https://web.24syv.dk/audio_clips/185870
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Rane Willerslev (del 2) – Blæst tilbage til Sibirien
Provider: Jagttegn
Article Text: Storm! I denne anden del af jagten med Nationalmuseets direktør, Rane Willerslev, sidder Rane og David midt ude i Roskilde Fjord. Det er koldt, det blæser og byttet har fart på. Ud af mørket kigger ænder frem, og Rane og David skal være hurtige og dygtige for at få succes med skydningen. Det er benhårdt vejr, men ikke tilnærmelsesvist tæt på det Sibirien som Rane kender.

URL: https://web.24syv.dk/audio_clips/185871
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Rane Willerslev (del 1) – På rævepelsjagt med ånderne
Provider: Jagttegn
Article Text: Første afsnit af to med Nationalmuseets direktør, professor i antropologi og tidligere pelsjæger, Rane Willerslev. På trods af sin fortid som pelsjæger, har Rane aldrig skudt en ræv. David får et uddybende indblik i den sibiriske jæger-samlerkultur, hvor ånder, respekt for dyret og kærlighedserklæringer mellem jæger og bytte er centralt. Sibirien har unægteligt gjort et enormt indtryk på Rane, og ånderne er med ham på denne jagt - helt konkret i hans sibiriske patronbælte.

URL: https://web.24syv.dk/audio_clips/185872
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Denice Klarskov – I skyttens tegn
Provider: Jagttegn
Article Text: Pornoproducent og –skuespiller Denice Klarskov har ikke været til sin riffelprøve endnu. Hun lider af en lille smule rekylskræk, men det vil David ændre på i en skydebiograf i Albertslund. De taler om sex, porno, feminisme, Davids farfars Mauser M12 6,5x55 fra 1909 og svedige hænder, alt imens virtuelle vildsvin og kronhjorte bevæger sig over lærredet.

URL: https://web.24syv.dk/audio_clips/185873
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Kjeld Hillingsø – Generalløjtnant og kongeeg
Provider: Jagttegn
Article Text: 66 år. Så længe har pensioneret generalløjtnant Kjeld Hillingsø gået på jagt. Grundtræningen fik han i Tyskland, og her 66 år efter står den nu 82-årige blandt Danmarks ældste træ, kongeegetræet i Jægerspris Nordskov, og venter på at et rådyr kigger frem.

URL: https://web.24syv.dk/audio_clips/185874
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Kim Sjøgren – Krageskjul og dieselduet
Provider: Jagttegn
Article Text: Her i Jagttegn bliver nytårets komme fejret med knald, musik og fin mad – med udgangspunkt i en krage- og skadejagt. David har inviteret violinist Kim Sjøgren ud på denne ret så udfordrende jagtform, hvor man ikke bare lige overbeviser de kloge fugle om at komme helt tæt på. Kim hiver sin meget fine og lunefulde violin frem, og han spiller duet med både jagthorn og en BUKH dieseltraktor.

URL: https://web.24syv.dk/audio_clips/185875
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Lene Beier – Juleandekald fra mosen
Provider: Jagttegn
Article Text: Og det skete i de dage, at der udgik en ordre fra David om en andejagt lige uden for Anisse. Det var den første andejagt mens TV vært Lene Beier havde jagttegn. Og sammen drog de mod Nordsjælland for at lade sig gå på jagt, hver i den samme mose. Og mens de var dér, kom tiden, da Lenes natteblindhed satte ind; og den indsatte idet, at ænder og gæs begyndte deres aftentræk henover mosen.

URL: https://web.24syv.dk/audio_clips/185876
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Bubber – Jagten set med friske øjne
Provider: Jagttegn
Article Text: Bubber er ikke jæger, men i TV-programmet ”Bubber og BS på afveje” har Bubber haft muligheden for at tage et liv. Det kunne han simpelthen ikke. Han har det ikke i sig, og desuden synes han er jagt er underligt og mærkelig hobby – men ikke en hobby han er imod. David har inviteret Bubber med på en Nyjægerjagt, for at vise en udenforstående hvordan jagt i Danmark typisk udfolder sig.

URL: https://web.24syv.dk/audio_clips/185877
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Amin Jensen – Listecoaching og sang
Provider: Jagttegn
Article Text: På en smuk dag har David inviteret komiker og entertainer Amin Jensen med på en listetur efter hjortevildt. Amin har været meget på jagt, men har de seneste otte år haft mindre tid til at komme ud. På denne tur mener Amin ikke at Davids listeevner er særligt gode, og generelt må David modtage lidt drilske kommentarer fra Amin hele dagen.

URL: https://web.24syv.dk/audio_clips/185878
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Greve Johan Scheel – Ryegaards høje fasaner
Provider: Jagttegn
Article Text: Der er meget blandede holdninger til jagt på opdrættede fasaner – især de store selskabsjagter. Nu vil David gøre sig selv og Jagttegns lyttere klogere på hvordan sådan en selskabsjagt egentlig foregår, hvordan fuglene lever og hvor vigtig jagten er for godserne. Greve Johan Scheel har inviteret David med på jagt. Lad jagthornet lyde!

URL: https://web.24syv.dk/audio_clips/185879
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Kipo Kim – At lokke gæs i camo og Calvin Klein
Provider: Jagttegn
Article Text: I over 30 år har Kim Wolffs frisørsalon Kipo været en del af Blågårdsgade på Nørrebro, og Kim har lagt krop og idéer til nogle af de vildeste fester i København i 80’erne og 90’erne. Nu er Kims liv i Tisvilde, og hans fokus på det moderne forsamlingshus Frændekilde, hvor Kim forsøger at gentænke hvordan mennesker mødes – ligesom at han og David gentænker hvordan man lokker gæs til sig, da de ender med at stå kun i underbukser i morgensolen. Julemodellen af Calvin Kleins boxershorts har virket før for Kim, og det vil David se med egne øjne.

URL: https://web.24syv.dk/audio_clips/185880
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Asger Reher – Den erfarne jagttegnsaspirant
Provider: Jagttegn
Article Text: Der er masser af energi i Asger Reher. Dette ses tydeligt i Ørkenens Sønner, når han giver liv til pruttekunsteren Otto Fjærtoman, men også når han lufter sin racer- eller dykkerlicens. Der skal fart på, og udtrykket ”been there, done that” skal tages seriøst. Nu skal Asger til at tage jagttegn, og i den anledning har David inviteret ham på et haglskydekursus på hos Københavns Flugtskydeklub - en cowboytoast er på spil, så begge mænd har alt at vinde.

URL: https://web.24syv.dk/audio_clips/185881
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Peter Beier – Rettidig omhu med råvildt
Provider: Jagttegn
Article Text: Det ligger i Peter Beiers DNA at optimere og gøre sit bedste – men at gøre det med omhu. Det gælder især hans chokoladevirksomhed, men i den grad også måden han forvalter sin egen ejendom på. Derfor en grunden fyldt med råvildt, og med sin riffel på ryggen, drager Peter sammen med David ud på en tur efter nogle af de stride råer som har rottet sig sammen i alt for store grupper.

URL: https://web.24syv.dk/audio_clips/185882
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Thomas Laursen – En jæger med en samler
Provider: Jagttegn
Article Text: Har du smagt på naturen? Ikke kun på de store dyr, men på planterne, svampene og myrerne? Det har Thomas Laursen, som er manden bag mange af de vilde smage som det nye nordiske køkken har fået på banen – bl.a. den famøse myreret fra Noma. Men David mener ikke at jægerne bruger hele naturen nok i køkkenet, så derfor går han og Thomas en tur i Dyrehaven, og slår et slag for at vi skal spise endnu mere vildt.

URL: https://web.24syv.dk/audio_clips/185883
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Søren Ryge – Fjender og fasaner
Provider: Jagttegn
Article Text: Vi danskere er simpelthen for langt fra dødens virkelighed, og vi mangler kontakt med naturen og landet – iflg. Søren Ryge. Så fra Danmarks mest offentlige private have, begynder han sammen med David en husmandsjagt. Jagthornet lyder, og sammen trasker de gennem Sørens våde marker, på jagt efter fasanerne i de omkringliggende levende hegn og såter, inden de slutter i Sørens køkken til en kage Søren ikke vil røre med en ildtang.

URL: https://web.24syv.dk/audio_clips/185884
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Nikolaj Juel – Blæsende pürsch efter råvildt
Provider: Jagttegn
Article Text: Som 19-årig tog Nikolaj Juel sin guitar under armen, og drog mod London. Her nåede han at spille med bl.a. James Morrison, Jason Mraz, John Mayer og Foo Fighters. Men så kom kokkekniven i spil, da han uden formel træning blev souschef på en michelinrestaurant, og derefter en del af holdet på Jamie Oliviers ’Fifteen’. Herefter tog jagten over, da han tilbage i Danmark fik jagttegn, og nu lever han af alle tre ting – endda som forfatter på en kommende bog om vild mad. I dag er Nikolaj med David på snigetur efter råvildt i Nordsjælland, men dyrene er ikke lige til at narre – især ikke det heftige blæsevejr.

URL: https://web.24syv.dk/audio_clips/185885
Image Alt: Jagttegn
Image Src: https://assets.listentonews.com/uploads/provider/logo/492/Jagttegn.jpg
Headline: Anders Bircow – Gåsekald i Tisvilde
Provider: Jagttegn
Article Text: David har inviteret skuespiller Anders Bircow med ud i et gåseskjul på en våd morgen i Tisvilde. Anders har haft jagttegn siden Thomas Eje overbeviste ham om at “… det har rigtige mænd”, og Anders deler rundhåndet ud af sine mange oplevelser, mens han sammen med David forsøger at lokke de snedige gæs ind på skudhold. Men det er lettere sagt end gjort - også selvom man prøver at kalde som Mickey Mouse.

