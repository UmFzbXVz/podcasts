URL: https://web.24syv.dk/audio_clips/107631
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Uffe Elbæk
Provider: Magtens Stemmer
Article Text: Det sidste afsnit af Magtens Stemmer på en af Radio24syvs sidste dage handler symbolsk nok om manden, der tændte for kanalen i kraft af sit daværende embede som kulturminister. Det er selvfølgeligt politisk leder for Alternativet, Uffe Elbæk, som er gæst, og som faktisk er programmets første repræsentant fra Christiansborg. Det giver selvfølgeligt anledning til at diskutere den politiske magts mange facetter, herunder topstyring af partier, oligarkiets jernlov, bevægelsernes magt og hvordan det er at gå fra magtpartiet Radikale Venstre til de selvvalgte outsidere fra Å.

URL: https://web.24syv.dk/audio_clips/107632
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Dennis Kristensen
Provider: Magtens Stemmer
Article Text: Magtens Stemmer får denne gang besøg i radiostudiet af en, der glimrer ved sit fravær i magtelitens inderste netværk. Dennis Kristensen var formand for Danmarks tredje største fagforbund, FOA, mellem 2002-2018, men var alligevel ikke blandt de famøse 423 personer, som udgør kernen i Christoph og Antons kortlægning af den danske magtelite. Hvorfor? Anton og Christoph afprøver nogle hypoteser om, hvad der gør, at Dennis og FOA er dem, de andre ikke vil lege med, og vi får en snak med hovedpersonen selv om magt, fagforeningsverdenen, at have den forkerte partibog, at være for folkelig og at være for højrøstet i pressen til at magtens mennesker lukker en ind i varmen.

URL: https://web.24syv.dk/audio_clips/107633
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Jørgen Mads Clausen
Provider: Magtens Stemmer
Article Text: Jørgen Mads Clausen er bestyrelsesformand i Danfoss og en af landets rigeste forretningsmænd. Som arving og ejer af en af de største industrikoncerner i landet er han et kendt ansigt i de mest magtfulde kredse af dansk erhvervsliv. Indflydelsen er dog ikke begrænset til familievirksomheden Danfoss - Jørgen Mads Clausen har også gjort sig gældende med poster i Forskningscenter Risø, Danske Bank, SAS, CEPOS samt et formandskab i Højteknologifonden og en titel som kammerherre hos Kongehuset - for nu at nævne nogle få ting. Lyt med i aftens udsendelse og hør mere om hvilke politiske partier, som magteliten kan med, hvorfor departementchefer ikke bidrager til værdiskabelse og hvad der menes med, at Kongehuset er nationalbanken for symbolsk kapital i magteliten.

URL: https://web.24syv.dk/audio_clips/107634
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Niels Jacobsen
Provider: Magtens Stemmer
Article Text: Magtens Stemmer i aften handler om en af Danmarks tungeste erhvervsbosser, Niels Jacobsen. Godsejersønnen fra Williamsborg ved Vejle Fjord har haft en imponerende karriere og er særligt kendt for at stå i spidsen for William Demant Holding og sine bestyrelsesposter i Lego og A.P. Møller Mærsk. Men i offentligheden holder han sig helst ude af spotlyset og følger dydens smalle, stille sti. Vi har været heldige at få et interview med ham, og glæder os til at dele unikt materiale om demokratiets udfordringer, erhvervselitens værdisæt og den betydelige magtkoncentration, som befinder sig i arbejdsgiverorganisationen Dansk Industri.

URL: https://web.24syv.dk/audio_clips/107635
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Sten Scheibye
Provider: Magtens Stemmer
Article Text: Magtens Stemme denne gang, Sten Scheibye, tilhører inderkredsen af det danske erhvervsliv. Han er tidligere direktør i Coloplast A/S og har været aktivt engageret i toppen af de danske bestyrelsesnetværk, f.eks. i Rich. Müller-Fonden, Knud Højgaards Fond, Industriens Fond og ikke mindst Novo Nordisk Fonden, hvor han også var formand en årrække. Han har dog en noget mere alsidig baggrund end mange andre i magteliten. Han har en baggrund i militæret, har en ph.d. i organisk kemi og har boet i Præstø, langt væk fra Whiskeybæltets eliteenklaver. Lyt med, når en af Danmarks tungeste erhvervsspidser taler om diversitet, netværk og glæden ved at tage på jagt med sine ligemænd.

URL: https://web.24syv.dk/audio_clips/107636
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Bent Hansen
Provider: Magtens Stemmer
Article Text: Magtens Stemmer handler i aften om Bent Hansen, som er tidligere formand for Danske Regioner, regionsrådsformand i region Midtjylland, tidligere amtsborgmester i Viborg og mangeårig socialdemokrat. Bent Hansen har været en af de bærende kræfter i en af de vigtigste udviklingsprocesser i Danmark i det 21. århundrede - centralisering. Begrebet betegner den proces, hvori man samler ekspertise, ressourcer og indflydelse færre steder for at opnå  stordriftsfordele og øget effektivitet ift. velfærdsstatens kerneydelser til borgerne. Dog er det også et meget udskældt fænomen, for centraliseringen har dermed også betydet at mange institutioner i lokalsamfundene er blevet lukket, herunder sygehuse, politistationer og domstole mv. Yderområderne bliver udsultet, siger kritikerne, og ord som udkantsDanmark eller værre endnu - Den Rådne Banan - finder vej i det danske sprog. Lyt med og find ud af hvordan hele problematikken om forholdet mellem by og land ser ud fra et magteliteperspektiv.

URL: https://web.24syv.dk/audio_clips/107639
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Midtvejsevaluering med Bjarne Corydon
Provider: Magtens Stemmer
Article Text: Magtens Stemmer sender denne aften sit 8. afsnit og er altså halvvejs i indslagsrækken. Derfor er det tid til at vende blikket indad og gøre status over skidt og kanel. Til dette får vi eksklusiv hjælp af Bjarne Corydon, der ikke er udpræget fan af projektet. Tidligere på året kontaktede vi Bjarne Corydon for at interviewe ham om magt og netværk, men interviewet tog hurtigt en drejning og kom i stedet til at handle om, hvad der i Bjarnes optik er galt med Anton og Christophs forskning om magteliten. Og det skal vores lyttere naturligvis ikke snydes for.

URL: https://web.24syv.dk/audio_clips/186814
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Lisbeth Knudsen
Provider: Magtens Stemmer
Article Text: Magtens Stemmer får denne gang besøg af den 4. statsmagt, pressen, i form af tværgående chefredaktør på Mandag Morgen og Altinget, Lisbeth Knudsen. Journaliststanden er en paradoksal størrelse med magtanalytiske briller. På den ene siden har journalister serveretten når det kommer til at sætte den offentlige dagsorden og har altså en form diskursiv magt. Til gengæld bliver de ikke budt ind i vigtige beslutningsfora, hvor resten af magtens mennesker mødes, viser Anton og Christophs data. Hvorfor? Lyt med i aftenens udsendelse og bliv klogere på forholdet mellem publicisme og magt,  og hvorfor samfundets demokratiske immunforsvar er svækket i den nye medievirkelighed.

URL: https://web.24syv.dk/audio_clips/186815
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Gregers Kronborg
Provider: Magtens Stemmer
Article Text: Magtens Stemmer handler i aften om investoren og iværksætteren Gregers Kronborg. Han er en såkaldt business angel - en slags skytsengel i forretningsverdenen - som bruger sine evner og likvide midler på at hjælpe start-ups med at komme ud over stepperne. Han tilhører den internationale elite og er en af de få rigtige kosmopolitter i magteliten. Han har dog også mange indflydelsesrige poster herhjemme, selvom de færreste nok har hørt om ham. Dagens udsendelse fokuserer derfor på at forstå den diskrete kapitals netværk, værdisæt og virkemidler.

URL: https://web.24syv.dk/audio_clips/186816
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Stefan Hermann
Provider: Magtens Stemmer
Article Text: Magtens Stemmer handler i aften om magtelitens intellektuelle fyrtårn, Stefan Hermann. Rektoren for Københavns Professionshøjskole har sort bælte i kulturel kapital og har været en særdeles aktiv stemme i den offentlige debat med talrige udgivelser om uddannelse og pædagogik. Lyt med i aftenens udsendelse og bliv klogere på DJØF-lagets eksistensberettigelse, dissens i bestyrelseslokalerne og klimaproblematikken set fra en elitesociologisk vinkel.

URL: https://web.24syv.dk/audio_clips/186818
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Stina Vrang Elias
Provider: Magtens Stemmer
Article Text: Magtens Stemme i aften hedder Stina Vrang Elias og er administrerende direktør i tænketanken DEA. Trods sin tid som hippiebarn på Møn og sin kandidatgrad fra RUC endte hun med at arbejde blandt landets skarpeste hjerner i den magtfulde organisation, Dansk Industri. Her var hun med til at udarbejde DI's universitetspolitik, som blev født ud af behovet for at bruge uddannelse og forskning som et aktiv til at øge konkurrenceevnen i et internationalt perspektiv, og som i høj grad kom til at forme hvordan uddannelsessystemet fungerer i dag. Udover at høre om konkurrencestatens uddannelsespolitik skal vi også forbi køn og karriere, magtens geografi, herunder eliten i Rungsted og kystbanesocialisterne i Humlebæk.

URL: https://web.24syv.dk/audio_clips/186819
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Personer forgår - magten består
Provider: Magtens Stemmer
Article Text: Magtens Stemmer vender frygteligt tilbage med en ny programrække, hvor landets mest magtfulde mennesker bliver analyseret og kritiseret af landet mest ivrige magtforskere. Vi åbner ballet med at gå til bunds i den nyeste bog om magteliten fra maj 2019, som Anton og Christoph har skrevet sammen med Sarah Steinitz. Bogen hedder "Personer forgår - magten består" og kortlægger udviklingen i magtens netværk mellem 2012 og 2017. Vi diskuterer hvilke former for magt, der tæller i toppen af det danske samfund, og stiller skarpt på problematikerne ved den stabilitet og uforanderlighed, som dominerer billedet: Det er stadig en eksklusiv gruppe af topfolk fra de samme organisationer, der sætter kursen for Danmark,  og de ligner sig selv: Midaldrende, hvide mænd med djøf-uddannelser fra gode familier, bosat på den rigtige side af Lyngbyvejen.

URL: https://web.24syv.dk/audio_clips/186820
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Nytårskur - Tæm Eliten
Provider: Magtens Stemmer
Article Text: I årets sidste afsnit af Magtens Stemmer runder vi programrækken af med et brag. Vi skal nemlig forbi nogle af de bedste lydklip fra de hidtidige udsendelser, og du kan blandt andet genhøre guldkorn fra Henning Kruse Petersen, Bjarne Corydon, Lars Rebien Sørensen og mange flere. Alle klippene understreger et gennemgående problem, som vi senere skal diskutere; nemlig hvordan magteliten er frakoblet og distanceret fra almindelige borgeres verden. Lyt med når vi taler om demokratisk underskud og tillidskrise, de gule veste og klimakrise, og hvordan man kan løse disse udfordringer ved at øge borgerinddragelsen i de politiske processer. Godt nytår og husk - tæm eliten!

URL: https://web.24syv.dk/audio_clips/186821
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Magtens Stemmer 23-12-2018
Provider: Magtens Stemmer
Article Text: Hvem styrer Danmark? Ifølge forskerne Anton Larsen og Christoph Ellersgaard sidder 423 mennesker på magten. De 423, den såkaldte magtelite, tilhører det øverste lag indenfor politik, erhvervsliv, embedsværk, fagbevægelse og den akademiske verden. Tilsammen danner de et reserveret netværk i samfundets øverste styrhus, hvorfra de sætter kursen for Danmarks fremtid. Udover at være forholdsvis ens i forhold til køn, uddannelse, bopæl og etnicitet, så har de det til fælles, at de fleste danskere formentligt ikke kender ret meget til dem. Et fåtal er medievante, men overordnet set synes mottoet i magteliten at være ”Den, der lever stille, lever godt”. Det er tid til at lære dem at kende. Magtes Stemmer bygger på interviews med magteliten som led i et større forskningsprojekt på Copenhagen Business School og inviterer lytterne med helt ind i det samfundsvidenskabelige laboratorium, hvor viden om magt bliver til. Tilrettelagt af Morten Fischer Sivertsen. Værter: Anton Larsen, Christoph Ellersgaard og Morten Fischer Sivertsen

URL: https://web.24syv.dk/audio_clips/186822
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Michael Christiansen
Provider: Magtens Stemmer
Article Text: Magtens Stemmer handler i aften om en af landets allermest erfarne bestyrelsesformænd, Michael Christiansen, som indtil årsskiftet 2018/2019 huserer i Danmarks Radio. Han er skolet under den legendariske departementschef i Justitsministeriet,  Niels Madsen, i 70erne og 80erne og har siden været departementchef i Forsvarsministeriet og direktør på Det Kongelige Teater. Han er manden, der kan få enhver bestyrelse til at makke ret, og netop de tricks får vi et unikt indblik i. Desuden skal vi høre om hvordan Tamil-sagen skadede Justitsministeriets gode ry og rygte, embedsmandsrollens udvikling fra jura til økonomi, om eliteklubben på Sankt Annæ Plads og hvordan magt kan føre til magtfuldkommenhed, hvis man ikke passer på.

URL: https://web.24syv.dk/audio_clips/186823
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Anders Eldrup
Provider: Magtens Stemmer
Article Text: Magtens Stemmer handler i dag om en af de mest indflydelsesrige offentlige ledere de sidste 30 år, Anders Eldrup. I 90erne var han departementchef i Finansministeriet og havde en finger med i spillet overalt i det øverste lag af statsadministrationen. I 2001 skiftede han embedsværket ud med en af landets største virksomheder, DONG Energy, og blev der indtil 2012, hvor han ragede uklar med bestyrelsesformand Fritz Schur om aflønningen af de såkaldte guldfugle og måtte gå af med en gedigen og meget omstridt fratrædelsesgodtgørelse. Lyt med og hør hvordan en generet dreng fra Grenaa med knap så meget kulturel kapital strøg helt til tops i magtens cirkler, hvordan man kan få hjerteflimmer af for meget magt og hvad vi egentligt ved om magtelitens kærlighedsliv.

URL: https://web.24syv.dk/audio_clips/186827
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Fagfællekritik med Peter Munk Christiansen & Nanna Mik-Meyer
Provider: Magtens Stemmer
Article Text: Magtens Stemmer åbner op for den videnskabelige verdens fineste – og mest brutale tradition - fagfællekritikken. Vi får besøg af to prominente kollegaer; Peter Munk Christiansen, professor på Århus Universitet, som særligt vil fokusere på magten i en teoretisk optik, og Nanna Mik-Meyer, professor på Copenhagen Business School, som vil give feedback på vores brug af kvalitative interviews. Begge er hårde, retfærdige og knivskarpe, når de udfordrer Magtens Stemmer og kaster et kritisk lys på programmets præmisser.

URL: https://web.24syv.dk/audio_clips/186829
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Claus Jensen & Thorkild E. Jensen
Provider: Magtens Stemmer
Article Text: Magtens Stemmer handler i dag om fagbevægelsens måske stærkeste spiller, Dansk Metal, som spiller en meget central rolle i den danske arbejdsmarkedsmodel. Vi har interviewet den forhenværende og nuværende formand for Dansk Metal, Thorkild E. Jensen og Claus Jensen, som var de mest centrale skikkelser i kortlægningen af magteliten i 2013 og 2016. Modsat hvad man ofte forbinder med fagbevægelsen, så er Dansk Metal kendetegnet ved at have et mere pragmatisk forhold til arbejdsgiverne. Som de siger: "For os drejer det sig om at sørge for, at arbejdsgiverne tjener penge, for ellers er der ingen vi kan tage"

URL: https://web.24syv.dk/audio_clips/186831
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Kristian Wendelboe
Provider: Magtens Stemmer
Article Text: Kristian Wendelboe er direktør for Kommunernes Landsforening og uddannet økonom. Han tilhører den ledende profession i Danmark og er kerneeksemplet på en djøfer, der kan snakke med både stat og fagbevægelse omkring forhandlingsbordet, når rammerne for det danske arbejdsmarked skal lægges. Han er rundet af sin tid i Finansministeriet, hvor han mødte mange andre vordende stjerner på den offentlige lederhimmel - og så er han godt og grundigt træt af yderfløjenes populistiske råbekor, som hindrer eliten i at føre ansvarlig politik.

URL: https://web.24syv.dk/audio_clips/186832
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Jørn Neergaard Larsen
Provider: Magtens Stemmer
Article Text: Jørn Neergaard Larsen har siddet på de fleste sider af forhandlingsbordet i den danske model. Han har repræsenteret arbejdstagerne som chef i DJØF, arbejdsgiverne som direktør i Dansk Arbejdsgiverforening, som embedsmand i Miljøministeriet og som beskæftigelsesminister under Løkke-regeringen i 2015. Siden 80erne har han været med til at præge Danmark på flere forskellige måder; fx han har været med til udarbejdelsen af arbejdsmarkedspensionerne, og så var han også centralt placeret i at kickstarte den til tider udskældte proces, man kalder "djøffisering", hvor økonomer og jurister i stigende grad indtager ledelseposterne overalt i samfundet på bekostning af de fagprofessionelle.

URL: https://web.24syv.dk/audio_clips/186833
Image Alt: Magtens Stemmer
Image Src: https://assets.listentonews.com/uploads/provider/logo/526/Magtens_Stemmer.jpg
Headline: Henning Kruse Petersen
Provider: Magtens Stemmer
Article Text: Magtens Stemmer handler i dag om finansmanden Henning Kruse Petersen, som har haft en lang og prominent karriere i toppen af dansk erhvervsliv. Vi skal høre om, hvordan han introducerede kapitalfonde til Danmark, og hvordan han var med til at starte De Konservatives pengeklub, C-Business. Desuden skal vi høre om forskellen på magt og indflydelse, hvordan et godt netværk kan skaffe en tjansen med at bygge Øresundsbroen, og om hvordan man skal passe på med, at der ikke kommer for meget demokrati ind alle steder.

