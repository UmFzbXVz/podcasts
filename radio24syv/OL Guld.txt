URL: https://web.24syv.dk/audio_clips/109053
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (12): Else-Marie Jegindø, smerteforsker
Provider: OL Guld
Article Text: Ekstrem fysisk lidelse og en nærmest uudholdelig smerte - konkurrencerne ved OL er mere end den endorfinrus, som vinderen befinder sig i, når vedkommende kommer over målstregen. Og netop den smerte, som mange atleter oplever, når de presser kroppen til det yderste, har vi talt med smerteforsker og post.doc Else-Marie Jegindø om.

URL: https://web.24syv.dk/audio_clips/109054
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (11): Lone Hansen, Antidoping Danmark
Provider: OL Guld
Article Text: Når OL begynder fredag, er det ikke kun på de forskellige arenaer, det foregår. Uden for banen går en historisk stor jagt på eventuelle dopingsyndere ind. Legene i London bliver det OL nogensinde, hvor flest atleter bliver testet. Radio24syv har talt med Lone Hansen, der er direktør i Antidoping Danmark, der kommer til at spille en central rolle under legene.

URL: https://web.24syv.dk/audio_clips/109055
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (10): Idrætshistorie, Jørn Hansen
Provider: OL Guld
Article Text: Når flammen bliver tændt på det olympiske stadion i London fredag, handler det ikke kun om, hvem der er bedst til at løbe hurtigt eller kaste langt. OL er også storpolitik, hvor verdens lande bruger sportsarenaerne til at tegne et glorværdigt billede af nationens styrke og formåen. Radio24syv har talt med professor i idrætshistorie ved Syddansk Universitet.

URL: https://web.24syv.dk/audio_clips/109056
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (9): Arne Nielsson
Provider: OL Guld
Article Text: Selv nok så meget talent og god form er ikke nok, hvis man vil helt til tops i idrættens verden. Sejr kræver vilje og den rette mentale indstilling. Og det er netop det mellem ørerne, det handler om i Radio24syvs optaktsserie til De Olympiske Lege i London, hvor Radio24syv har talt med forfatter og mentalcoach Arne Nielsson, der selv var en af verdens bedste kajakroere og fik OL-sølv i toerkano i 1992.

URL: https://web.24syv.dk/audio_clips/109057
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (8): Peter Gade
Provider: OL Guld
Article Text: Han har i mere end 15 år tilhørt den absolutte verdenselite i badminton og deltaget ved OL i alt tre gange tidligere. I Radio24syvs serie af interviews med danske OL-profiler er vi i dag nået til badmintonstjernen Peter Gade, der i London er med til sit fjerde og absolut sidste OL. Vi spurgte Peter Gade, hvordan det er at skulle spille sin sidste turnering, for at vinde den OL-medalje, han mangler i sit pokalskab.

URL: https://web.24syv.dk/audio_clips/109058
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (7): Familien med til OL
Provider: OL Guld
Article Text: Det er stort set umuligt at opdrive et hotelværelse i London op til og under De Olympiske Lege. Og hvis det endelig lykkes, er priserne skyhøje. Derfor kunne man tro, at der var udsigt til, at de danske atleter måtte konkurrere uden at have familien med på sidelinjen. Men Danes Worldwide, der er en forening af danskere bosat i udlandet, har mirakuløst skaffet husly til 525 familiemedlemmer i OL-byen.

URL: https://web.24syv.dk/audio_clips/109059
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (6): Andreas Bubbe
Provider: OL Guld
Article Text: Han er den hurtigste danskfødte løber på 800 meter nogensinde. Og om lidt skal han forsvare de danske farver ved verdens største sportsbegivenhed, De Olympiske Lege, der begynder på fredag. I rækken af interviews med de danske OL-atleter har Radio24syv haft 800 meter-løberen Andreas Bubbe i studiet.

URL: https://web.24syv.dk/audio_clips/109060
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (5): Guldfireren
Provider: OL Guld
Article Text: Efter tre guldmedaljer og en enkelt af bronze ved de sidste fire olympiske lege hviler der lidt af et pres på Morten Jørgensen, der er en af de fire rorere i letvægtsfireren. Morten Jørgensen er 26 år og en del af alletiders mest succesrige danske OL-konstellationer.

URL: https://web.24syv.dk/audio_clips/109061
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (4): Helle Frederiksen
Provider: OL Guld
Article Text: Svømning, cykling og løb - tre sportsgrene, der hver især er på programmet ved det nært forestående OL i London. Men de tre discipliner er også hvad det handler om ved den olympiske triathlon-konkurrence. Helle Frederiksen, der er en af de to danske triatleter, der den 4. august skal i konkurrence i London, fortæller om sine forventninger og forberedelser.

URL: https://web.24syv.dk/audio_clips/109062
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (3): Lisbet Seierskilde
Provider: OL Guld
Article Text: Hun er et af Danmarks største talenter i dressurridning, og for kun få uger siden kulminerede flere års træning med udtagelsen til den danske OL-trup. Lige nu er Lisbet Seierskilde på den sidste træningslejr før legene. Radio24syv talte med hende lige inden afrejsen.

URL: https://web.24syv.dk/audio_clips/197742
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (2): Rasmus Quaade
Provider: OL Guld
Article Text: For et års tid siden satte Rasmus Quaade cykelstjerner som Jakob Fuglsang og Tour de France-aktuelle Michael Mørkøv på plads, da han vandt DM i enkeltstart. Et par måneder senere vandt han sølv i enkeltstart for U23-ryttere ved cykel-VM i København, og om få dage rejser han til London for at træde i pedalerne ved verdens største sportsbegivenhed.

URL: https://web.24syv.dk/audio_clips/197743
Image Alt: OL Guld
Image Src: https://assets.listentonews.com/uploads/provider/logo/557/OL_Guld.png
Headline: OL Guld (1): Jonas Høgh-Christensen
Provider: OL Guld
Article Text: Radio24syv begynder opvarmningen til De Olympiske Lege i London, hvor Danmark har særdeles stolte OL-traditioner. Finnjollesejleren Jonas Høgh-Christensen skal for tredje gang repræsentere Danmark ved de olympiske lege. Vi talte med ham under de sidste og afgørende forberedelser inden afrejsen til London.

