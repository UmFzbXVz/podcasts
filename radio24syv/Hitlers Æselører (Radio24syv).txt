URL: https://web.24syv.dk/audio_clips/107032
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Rigsarkivets stjålne nazidokumenter
Provider: Hitlers Æselører (Radio24syv)
Article Text: Den 25. oktober 2012 vågnede danskerne op til en spektakulær nyhed om afsløringen af omfattende tyveri af dokumenter fra rigsarkivet i København. Dokumenterne stammer fra sagerne og retsopgøret med de 6.000 frivillige danskere, der meldte sig til Frikorps Danmark og dermed deltog i Nazitysklands krig på Østfronten.

URL: https://web.24syv.dk/audio_clips/107033
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Hermann Göring i Nürnberg
Provider: Hitlers Æselører (Radio24syv)
Article Text: Topnazisten Hermann Göring mødte under Nürnberg-processen i 1945-46 den unge amerikanske psykiater Dr. Douglas Kelly, der udviklede et tæt forhold.

URL: https://web.24syv.dk/audio_clips/107034
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Bødlen Birkedal
Provider: Hitlers Æselører (Radio24syv)
Article Text: I juli 1950 blev den sidste dansker i tysk tjeneste henrettet og skudt efter en dødsdom for en stribe grove forbrydelser begået under krigen mod især danske modstandsfolk. Den 41 årige Ib Birkedal Hansen arbejdede i det sidste år inden befrielsen som grusom torturbøddel for Gestapo i Shell-huset i København. I 2005 udkom journalist og forfatter Peter Øvig Knudsens bog om Birkedal Hansen. Den beskriver Birkedals omtumlede liv, hvor han sammen med hans lille berygtede bande af mislykkede karakterafvigende unge mænd og en yngre gruppe kvinder, der agerede såkaldte ”lokkeduer” alt for effektivt bekæmpede og optrævlede danske modstandsgrupper med alle midler. Efter krigen blev gruppen dømt for 28 drab, 315 anholdelser og 132 tilfælde af grov mishandling af fanger – i mange tilfælde danske patrioter fra modstandsbevægelsen. I programmet er Peter Øvig gæst til en samtale om Birkedal, hans kvinder og forbrydelser.

URL: https://web.24syv.dk/audio_clips/107035
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: De Hvide Busser
Provider: Hitlers Æselører (Radio24syv)
Article Text: Redningen af i alt 17.500 mennesker fra tyske KZ-lejre, fængsler og tugthuse hører til besættelsestidens få stjernestunder. Blandt de reddede var 10.000 danskere og nordmænd, blev transporteret hjem i hvidmalede svenske busser og danske rutebiler. Historien om de hvide busser er også knyttet til den svenske greve Folke Bernadotte, der ledede aktionen og spillede en stor rolle i at overtale tyskerne til at acceptere transporterne hjem fra lejrene. Men faktisk var initiativet dansk og store dele af aktionen blev udført af danske frivillige, som sammen med svenske frivillige bidrog til denne for det besatte Europa helt enestående humanitære redningsaktion. I bogen ”De hvide busser 1941-1945 med undertitlen Reddet fra Hitlers helvede”, fortæller pensioneret seniorforsker ved Rigsarkivet Hans Sode-Madsen desuden historien om den hjælp, som det offentlige og civilsamfundet ydede til ulykkelige deporterede landsmænd og deres efterladte familier. Den hjælp begyndte i øvrigt allerede efter interneringen af danske kommunister i sommeren 1941, og som siden overgik til at holde fanger i live længst muligt og få dem hjem så snart, man fik overtalt de nazistiske bureaukrater. Det var et arbejde, der involverede brede kredse i samfundet, den svenske stat, flere ministerier, og som kulminerede i forårsmånederne i 1945, da Nazityskland endelig brød sammenbrud.

URL: https://web.24syv.dk/audio_clips/107036
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Bombningen af Dresden 1945
Provider: Hitlers Æselører (Radio24syv)
Article Text: Kl. 21.51 tirsdag den 13. Februar 1945 lød luftsirenerne i den tyske by Dresden og indvarslede den efterfølgende ødelæggelse af ”Elbens Firenze”, som byen blev kaldt. I tre bølger med massive luftangreb på den praktisk talt ubeskyttede by kastede i første omgang britiske Royal Air Force 4500 tons sprængbomber og brandbomber over byens historiske centrum. Efter anden angrebsbølge et par timer senere brød en altfortærende ildstorm løs. Ødelæggelsen af byen og især antallet af omkomne har siden været stærkt omdiskuteret. ifølge datidens optællinger omkom ca. 25.000 indbyggere ved angrebene og den efterfølgende ildstorm. Men andre - mere tvivlsomme kilder - angiver højere tal med mere end 100.000 dræbte. Alt dette behandles i den britiske forfatter Frederik Taylors bog ”Tuesday 13th February 1945”, der er udkommet på engelsk. I programmet medvirker cand. mag i historie Anders Bager Eriksen, der er rejseguide og kender af byens historie.

URL: https://web.24syv.dk/audio_clips/107038
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Spionen Vera Schalburg
Provider: Hitlers Æselører (Radio24syv)
Article Text: Vera Schalburg var lillesøster til nazisten og FrikorpsDanmark-chefen C.F. Schalburg. Hun fik et kort, omtumlet, dramatisk og trist liv. Mod sin vilje kom hun til at virke for flere spiontjenester dog uden stor succes. Hendes død og sidste hvilested har op til vores tid været ukendt og mytebefængt, hvorfor konspirationsteorier om Vera Schalburgs skæbne har haft frit løb. For eksempel lever der blandt dem, der er betagede af hendes historie, en forestilling om, at hun fik et langt liv med familie og børn under ukendt navn i England. Journalist Kirstine Kloster Andersen satte sig for at forske i Vera Schalburgs liv og opklare gåden om hendes skæbne. Hun udgav i 2018 bogen ”Spurven - Den dramatiske historie om spionen Vera Schalburg”.

URL: https://web.24syv.dk/audio_clips/184065
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Skudt ned over Danmark
Provider: Hitlers Æselører (Radio24syv)
Article Text: Under 2. verdenskrig styrtede mere end 1000 flyvemaskiner ned over Danmark. I bogen ”Skudt ned – flystyrt over Danmark 1939-45 fortæller forfatter og journalist Ole Steen Hansen om de mange operationer allierede bombefly foretog når de ad farefulde ruter henover Danmark bombede tyske havnebyer eller kastede miner i de danske bælter, og undervejs risikerede at blive skudt ned af tyske jagerfly og flak. De allierede forsøgte at bombe tyskernes flyvepladser i Danmark. Tyskerne selv brugte Danmark som træningsområde, og det medførte hundredvis af haverier og styrt.  Selv oplevede danskerne, at døden i denne periode, hvordan døden bankede på med nedfaldne bomber, nedstyrtede flyvemaskiner og overlevende allierede piloter og flybesætninger, som de i en del tilfælde forsøgte at hjælpe videre til Sverige. I hundredvis af både tyske og allierede flyvere fandt i øvrigt deres sidste hvilested i Danmark.

URL: https://web.24syv.dk/audio_clips/184066
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Rudolf Höss
Provider: Hitlers Æselører (Radio24syv)
Article Text: I bogen ”Hanns og  Rudolf”  følger vi den tyske jøde Hanns Alexanders jagt på Rudolf Höss - kommandanten i den største af nazisternes koncentrations og udryddelseslejre Auschwitz. Alene i denne lejr myrdedes 1,1 mill. mennesker under 2. verdenskrig.  Bogen er skrevet af den britiske journalist og dokumentarist Thomas Harding. Egentlig  er der tale om en dobbeltbiografi, men i programmet hæfter vi os især ved skildringen af Auschwitz-kommandantens liv og karriere i SS-KZ-lejrsystem indtil det endte i en galge nær ved et af Auschwitz' krematorier den 16. April 1947. Höss mente i øvrigt selv ved sit vidneudsagn under krigsforbryderdomstolen i Nürnberg at have været ansvarlig for op mod 3 millioner menneskers død. I programmet medvirker journalist og historiker Mikkel Andersson, der i årevis har studeret holocaust folkemordet på jøderne især i Polen, og har besøgt  Auschwitz adskilige gange.

URL: https://web.24syv.dk/audio_clips/184069
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Dunkirk
Provider: Hitlers Æselører (Radio24syv)
Article Text: I slutningen af maj 1940 måtte en armada af forskellige fartøjer pludselig masseevakuere ca. 338.000 primært britiske soldater ved den nordfranske by Dunkirk efter, at Nazitysklands blitzkrig på få uger havde splittet den allierede hær i to dele.

URL: https://web.24syv.dk/audio_clips/184071
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Sex under besættelsen
Provider: Hitlers Æselører (Radio24syv)
Article Text: Det var ikke kun geværerne, der knaldede i 2. verdenskrig. Under den tyske besættelse af Danmark steg børnefødslerne markant. Også uden for ægteskaberne, Det samme gjorde tilfældene af kønssygdommene syfilis og gonorré. Det var en tid med mørklægningsgardiner og udgangsforbud mellem kl otte aften til seks morgen.  Mange ægtefolk var som følge af krigen væk fra hinanden på grund af arbejde eller tjeneste fjernt fra hjemmet. Det var en opbrudstid i samfundets syn på sex og ægteskab med fremkomsten  af en ny ungdomskultur, hvor man gerne festede igennem på alle måder. Samtidig stod 100.000 tyske  og ofte unge soldater i landet, der gerne indlod sig med danske kvinder. Alt det i blandet en generel stemning af ”fanden tage i morgen” satte gang i kønsdriften og synet på sex, hvilket måske resulterede i en lille seksuel revolution. Gæst i programmet er historiker Thomas Oldrup der er forfatter til bogen ”Fanden tage I Morgen – sex, køn og kærlighed under besættelsen”.

URL: https://web.24syv.dk/audio_clips/184072
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Ørkenræven Rommel
Provider: Hitlers Æselører (Radio24syv)
Article Text: Den tyske general Erwin Rommel er nok den mest berømte og beundrede tyske hærfører under 2. Verdenskrig. Han var allerede under krigen en lækkerbisken for den tyske propaganda, men også de britiske modstandere gjorde deres til at lovprise deres formidable modstander under krigen i Nordafrika. I bogen ”Myten Rommel” tager den franske journalist Maurice Philip Remy netop fat i de mange historier om generalen og tryktester myterne om ham, og han tegner et noget mere nuanceret billede af Rommel end det de som Hollywood og andre i årene efter krigen skabte af den snu såkaldte ”Ørkenræv”, der længe satte englænderne under pres. Med i studiet til at tale om bogen er oberst Lars Møller, der igennem årene også har læst og studeret andre værker både af og om Rommel.

URL: https://web.24syv.dk/audio_clips/184073
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Svend Staal-gruppen
Provider: Hitlers Æselører (Radio24syv)
Article Text: Under krigen eksisterede, der en lille kerne af danske politifolk af nazistisk overbevisning, der på forskellig måde bekæmpede modstandsbevægelsen i tæt samarbejde med den tyske besættelsesmagt. Blandt dem var især den såkaldte Svend Staal-gruppe, der bestod af ca. 30 personer, som i tiden både før og efter tyskernes internering af det danske politi den 19. September 1944 i stor hemmelighed forsøgte at opspore og bekæmpe modstandsbevægelsen med alle midler. Historiker og journalist  Niels-Birger Danielsen samt forfatter og kriminalassistent ved Københavns politi Erland Leth Pedersen har sammen skrevet bogen ”Svend Staal-gruppen – nazibetjentene, der infiltrerede dansk politik”, der i 2017 udkom på NYT DPIF – Politiidrættens forlag.

URL: https://web.24syv.dk/audio_clips/184074
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Signal - et tysk propagandablad på dansk
Provider: Hitlers Æselører (Radio24syv)
Article Text: Den tyske værnemagts overkommando udgav bladet ”Signal”, der udkom på dansk allerede kort tid efter besættelsen af Danmark den 9. april 1940 og næsten helt frem til krigens afslutning. Hensigten var at overbevise et dansk publikum om, hvor militært, teknisk, og kulturelt overlegen Tyskland var.

URL: https://web.24syv.dk/audio_clips/184075
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Tyskerpiger
Provider: Hitlers Æselører (Radio24syv)
Article Text: Titusinder af især unge danske kvinder havde forhold til mænd i den tyske værnemagt, der i fem år besatte Danmark. Det resulterede i mere end 10.000 børn, hvor mange voksede op med de problemer, som det gav i et samfund, hvor ikke alle havde nemt ved at tilgive, at børnenes mødre havde haft seksuelle forhold til tyskere. Kvinderne betalte tit en høj pris allerede under krigen, hvor landsmænd vendte dem ryggen, diskriminerede dem på alle måder, hvis ikke de blev overfaldet og klippet af danske mænd, der så det som det ultimative landsforræderi, når danske kvinder i bogstaveligste forstand lå i med fjenden. I bogen ”Tyskerpiger – under besættelse og retsopgør” fra 1994, der fornylig blev genudgivet på forlaget Gyldendal fortæller professor i historie ved Roskilde Universitet Anette Warring historien om de danske kvinder, der under 2. verdenskrig blev kærester med tyske soldater.

URL: https://web.24syv.dk/audio_clips/184076
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Danskere i Den Spanske Borgerkrig
Provider: Hitlers Æselører (Radio24syv)
Article Text: 500 frivillige danskere deltog i Den Spanske Borgerkrig, der rasede i to et halvt år fra 1936 til 1939 og som kostede mere end 600.000 mennesker livet. En krig, som på mange måder blev en prolog for 2. Verdenskrig og en stedfortræderkrig mellem især Sovjetunionen og Adolf Hitlers Nazityskland. I bogen ”De glemtes hær” fortæller historiker og forfatter Morten Møller de danske Spaniensfrivilliges historier. Og det er en noget mere nuanceret fortælling end den heltemyte, som især danske kommunister allerede under borgerkrigen byggede op om de frivilliges indsats. Mindst 125 danskere mistede livet i De Internationale Brigader, hvor de blev indsat ved fronterne ved Madrid og Ebro-floden og under barske forhold måtte kæmpe hårdt, indædt og selvopofrende for den spanske republik mod overmagten fra general Francos oprørere.

URL: https://web.24syv.dk/audio_clips/184077
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: De tyske kvinder i det nazistiske folkemord.
Provider: Hitlers Æselører (Radio24syv)
Article Text: I mange år var folkemordet på Europas jøder og de øvrige forbrydelser mod menneskeheden ugerninger, som tyskerne selv helst overlod ansvaret for til topnazisterne og til deres afstumpede håndlangere i SS. Almindelige tyskere derimod gik fri og navnlig kvinderne gav man indtryk af var helt uvidende og udeltagende og i stedet passede hjem og børn, hvis ikke de gav et nap med at holde samfundet i gang fx i rustningsindustrien.  Men det billede krakelerer fuldstændigt i den amerikanske historie-professor og holocaust-forsker Wendy Lowers bog ”Hitlers furier– kvinderne i det nazistiske folkemord”, der er udkommet på Gads forlag. Bogen beskriver, hvordan en halv million tyske kvinder gjorde tjeneste i Hitlers imperialistiske erobring af det nuværende  Ukraine, Hviderusland, Baltikum og Polen og i forskellig grad deltog i folkemordet på bl.a. Europas jøder.  I udsendelsen medvirker Berlingskes mangeårige anmelder af historiebøger, historiker og journalist Bent Blüdnikow i en samtale om bogen.

URL: https://web.24syv.dk/audio_clips/184078
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Kampen om oceanerne
Provider: Hitlers Æselører (Radio24syv)
Article Text: Jagten på lommeslagsskibet og sænkningen af  det tyske lommeslagsskib ”Graf Spee” i Plata-floden, skudduellerne i Nordatlanten der førte til pulveriseringen af briternes ”mighty” Hood og efterfølgende sænkning af slagskibet ”Bismarck” er blandt nogle af de kampe til søs, som beskrives i en ny bog ”Kampen om Oceanerne – Krigen til Søs 1939-1945” af den engelske forfatter Jeremy Harwood. Bogen er udkommet på Turbine-forlaget og oversat af Ove Hermansen. I selskab med kommandør Poul Grooss, som i mange år var militærhistoriker på forsvarsakademiet og tidligere i sin karriere også underviste i søkrig på Søværnets Officersskole, fokuserer vi  i programmet på de nævnte søslag i Atlanten og yderligere to andre søslag mellem briterne og italienerne i Middelhavet.

URL: https://web.24syv.dk/audio_clips/184079
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Konzentrationslejren ”Neuengamme”.
Provider: Hitlers Æselører (Radio24syv)
Article Text: Mere end 100.000 fanger fra flere nationer herunder Danmark blev i årene 1938-1945 indsat i KZ-lejren Neuengamme, der lå syd for Hamborg. Ca. 55.000 omkom, blev slidt og sultet i ihjel eller myrdet. En stor del af de 6.000 danskere, der kom i tyske fangelejre sad i Neuengamme eller dens tilhørende lejre i kortere eller længere tid. Den grufulde historie om KZ-lejren er beskrevet af cand. mag i tysk Peter Langwithz Smith i bogen ”Neuengamme Koncentrationslejren 1938-1945”, der er udkommet på Informations forlag.

URL: https://web.24syv.dk/audio_clips/184080
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Danske allierede piloter
Provider: Hitlers Æselører (Radio24syv)
Article Text: 262 danskere heraf 37 kvinder meldte sig til de allierede flystyrker under krigen. De fleste til Royal Air Force, mange til det norske luftvåben og andre til det canadiske luftvåben. Cirka halvdelen blev på jorden, mens resten 128 kæmpede som bl.a. jagerpiloter eller som del af besætningen i de bombemaskiner, der forsøgte at ødelægge Tysklands krigsindustri og blødgøre tyskernes moral. Der var også danskere, der deltog i luftoperationer i Stillehavskrigen og i krigen om Atlanten. I bogen ”Britains victory – Denmarks freedom” fortæller den danske forfatter Mikkel Plannthin historien om de danske frivillige i de allieredes flystyrker under den 2. verdenskrig. Bogen er udkommet på engelsk på forlaget Fonthill.

URL: https://web.24syv.dk/audio_clips/184081
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Storstikkeren Grethe Bartram
Provider: Hitlers Æselører (Radio24syv)
Article Text: Grethe Bartram alias Maren Margrethe Thomsen blev den mest kendte og forkætrede stikker under 2. Verdenskrig, der ikke skyede nogen midler mht. at angive familiemedlemmer, nære venner og gamle kammerater fra det kommunistiske miljø til det hemmelige tyske sikkerhedspoliti, GESTAPO. Hun forrådte ca. 60 danskere til tyskerne hvor i alt ni personer ikke overlevede opholdet i KZ-lejr. ”Storstikkersken fra Århus”, som hun blev kaldt i samtiden blev som kun 22- årig dødsdømt ved tre retlige instanser. Alligevel blev hun benådet og dommen forvandlet til en livstidsstraf. I bogen ”Grethe Bartram - Fra kommunist til Gestapoagent” fortæller historiker og forfatter Henrik Skov Kristensen historien om Grethe Bartram og hendes ødelæggende virke i forhold til modstandsbevægelsen i Århus. Grethe Bartram døde 31. januar 2017 næsten 94 år gammel.

URL: https://web.24syv.dk/audio_clips/184082
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Nagasaki – livet efter atombomben
Provider: Hitlers Æselører (Radio24syv)
Article Text: Den 9. august 1945 kl. lidt over 11 om formiddagen smed et amerikansk B-29 bombefly med navnet ”Bockscar” en atombombe af beriget plutonium-239 der detonerede over den sydlige japanske industriby Nagasaki. Bomben er den hidtil sidste, der er kastet i krigstid. Tre dage tidligere den 6. august havde amerikanerne kastet den første bombe over byen Hiroshima.

URL: https://web.24syv.dk/audio_clips/184083
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Sovjetunionens skæbnekamp
Provider: Hitlers Æselører (Radio24syv)
Article Text: 

URL: https://web.24syv.dk/audio_clips/184084
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Günter Toepke – var han Danmark en god mand?
Provider: Hitlers Æselører (Radio24syv)
Article Text: Den tyske karriereofficer Günter Toepke deltog bl.a. i invasionen af Sovjetunionen og kæmpede i Paulus’ indesluttede 6. armé ved Stalingrad. Ved skæbnens gunst endte Toepke i det langt fredeligere Danmark, hvor han siden hen skulle blive sagnomspunden. I efterkrigstiden gjorde Toepke Danmark nogle tjenester, som samlet set gør det sværere at putte ham ned i kassen sammen med Nazitysklands mange forbrydere. Eller: Det er der i hvert fald noget, der tyder på.  Var det eksempelvis en snarrådig Günter Toepke, der forhindrede tyske soldater i at sprænge Lillebæltsbroen i luften i dagene omkring befrielsen den 5. Maj 1945? Kan vi takke ham for, at 50.000 tyske flygtninge og soldater kom hurtigere ud af landet efter befrielsen end ellers og dermed sparede landet for store udgifter til deres underhold? Men begik han som soldat også krigsforbrydelser under krigen på Østfronten? Hvilket ansvar havde han for de ca. 150 dræbte tyskere, der efter krigen gravede tyske miner op på strandene ved Vesterhavet? Hvor mange nazistiske videnskabsmænd fik han smuglet til Argentina via Danmark? Var Toepke - ”Danmark en god mand?” Vi spørger historiker og forfatter John V. Jensen, der til daglig er museumsinspektør på Vardemuseerne.

URL: https://web.24syv.dk/audio_clips/184085
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: For Danmarks Ære – Danskere i allieret krigstjeneste
Provider: Hitlers Æselører (Radio24syv)
Article Text: Omkring 1000 danske statsborgere - både mænd og kvinder - lod sig fra 1939-1945 frivilligt hverve til allieret krigstjeneste, hvor af langt de fleste gik i britisk tjeneste. De var få og modige, men de gjorde en indsats, fordi de ville kæmpe for de allieredes sag og befri deres land. Og ikke mindst – som mange af dem selv formulerede det: For Danmarks ære. Ambitionerne var store. Imidlertid var der en del politiske og personlige forviklinger i organiseringen af de danske frivillige, hvor mange blev skuffet undervejs. Noget lykkedes dog: Der blev fx samlet midler ind til flådefartøjer og jagerfly med danske besætninger. Især gjorde mange danskere en meget stor, afgørende og livsfarlig indsats ved at sejle i konvoj for de allierede i de livsvigtige forsyningsskibe, der sejlede over Atlanten.

URL: https://web.24syv.dk/audio_clips/184087
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Den Patriotiske Landsforræder
Provider: Hitlers Æselører (Radio24syv)
Article Text: Schalburg. Alene navnet blev allerede under den 2. verdenskrig synonym med landsforræderi, men også for den modterror som blev svaret på modstandsbevægelsens sabotage mod den tyske besættelsesmagt. Terror m.m. der blev udført af medlemmer af det såkaldte Schalburgkorps. Men hvem var han Christian Frederik Schalburg? Født i 1906 i Rusland som Konstantin Feodorovitch Schalburg og søn af et dansk-russisk ægtepar. Han omkom som kun 36-årig den 2. juni 1942 på en slagmark i Rusland i spidsen for Frikorps Danmark, og blev siden en dyrket martyr for de danske nationalsocialister. Oprindeligt russisk-dansk nationalist, stærkt antisemitisk og antikommunistisk, som dog med tiden blev radikaliseret nazist samtidig med, at han også var en troende russisk-ortodoks kristen. Vi taler om biografien ”Schalburg – den patriotiske landsforræder” med forfatteren, historiker Mikkel Kirkebæk.

URL: https://web.24syv.dk/audio_clips/184090
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Danske læger i nazistisk tjeneste
Provider: Hitlers Æselører (Radio24syv)
Article Text: Der var påfaldende mange danske læger, der meldte sig under nazismens faner. Mest kendt var de danske nazisters fører sønderjyden Fritz Clausen og blandt de største krigsforbrydere var lægen Carl Peter Værnet, der i KZ-lejren Buchenwald bedrev tvivlsomme og farlige eksperimenter på KZ-lejrfanger. I bogen ”Danske læger under nazismen”,, beskriver tidl. overlæge ved Sønderborg sygehus Andreas C. Johannsen historien om det overraskende store antal danske læger, der under 2. verdenskrig som i større eller mindre grad gik i fjendens tjeneste. Det er en bog, der også beskriver det ret omfattende retsopgør, der blev taget med de læger, der på forskellig vis havde gået fjendens ærinde eller blot handlet ”unationalt”. Retssystemet tog et egentligt retsopgør med lægerne med hjemmel i de love, som politikerne efter krigen fik vedtaget, men også den danske lægeforening, foranstaltede en udrensningsproces.

URL: https://web.24syv.dk/audio_clips/184091
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Danskere under Hong Kongs fald 1941
Provider: Hitlers Æselører (Radio24syv)
Article Text: Japan overfaldt i december 1941 både USA ved Pearl Harbour på Hawaii, men også Storbritanniens kolonier som Malaya, Singapore og Hong Kong. I bogen ”Ikke en jordisk chance” - Danske Frivillige i forsvar af Hong Kong 1941, fortæller forfatteren Frode Z. Olsen den ret ukendte historie om de bosiddende danskere, der tog del i forsvaret af den britiske kronkoloni, der den 8. december og nogle uger frem kæmpede en heroisk, men ulige kamp mod en japansk overmagt. De mænd, der havde taget del i forsvaret betalte enten med livet eller en årelang rædselsfuld og yderst farlig tilværelse i de berygtede japanske krigsfangelejre.

URL: https://web.24syv.dk/audio_clips/184094
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Skibsreder fra Sønderborg var SS-frivillig
Provider: Hitlers Æselører (Radio24syv)
Article Text: Skibsreder fra Sønderborg var SS-frivillig. I 1940 meldte den 17-årige nazist Ellef Henry Rasmussen fra Svendborg sig frivilligt til Waffen-SS. Han deltog i felttoget mod Sovjetunionen i sommeren 1941 og forblev i uniform lige til det sidste, da Nazi-Tyskland brød sammen i maj 1945.  Meget sent i livet  blev hans erindringer med titlen ”Troskab” i 2015 udgivet i samarbejde med historikeren Peter Møller Hansen. Siden slog Ellef Henry Rasmussen sig ned i Sønderborg, hvor han blev en driftig og succesfuld forretningsmand og skibsreder, hvor han blandt andet drev spritruter til Tyskland.

URL: https://web.24syv.dk/audio_clips/184095
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Kampen om Stillehavet
Provider: Hitlers Æselører (Radio24syv)
Article Text: Kampen om Stillehavet. I denne udgave af Hitlers Æselører vender vi os mod en hel anden krigsskueplads, nemlig Stillehavskrigen. Vi sætter i programmet fokus på krigen set fra den Kejserlige Japanske Flådes perspektiv og de betydelige søslag, man udkæmpede med hangarskibe og fly mod især den amerikanske flåde under og efter Pearl Harbour blandt andet ved Midway. Det sker i selskab med kommandør Poul Grooss og med udgangspunkt i udgivelsen: ”Kampen om Stillehavet – Den Kejserlige Japanske Flådes krig mod USA 1941-1945” af to svenske historikere, der er udkommet på Informations forlag.

URL: https://web.24syv.dk/audio_clips/184096
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: D-Dagen
Provider: Hitlers Æselører (Radio24syv)
Article Text: D-Dagen. Den 6. Juni 1944 tidligt om morgenen landsatte de allierede styrker 150.000 soldater med kampvogne, køretøjer, artilleri og forsyninger på Normandiets kyst. Det blev begyndelsen til historiens største landgangsoperation, der som led i ”Operation Overlord”, åbnede den længe ventede vestfront i Europa. Vores guide under planlægningen og iværksættelsen af D-Dagen er historiker Jakob Sørensen, der er forfatter til bogen ”D-Dagen - Operation Overlord 6. Juni 1944”, der er udkommet på Informations forlag.

URL: https://web.24syv.dk/audio_clips/184097
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Kamæleonen – Gestapoagenten og stikkeren Jenny Holm
Provider: Hitlers Æselører (Radio24syv)
Article Text: Under den 2. Verdenskrig var Anna Marie Christensen alias ”Jenny Holm” stikker og lokkedue for det hemmelige tyske sikkerhedspoliti Gestapo. Adskillige modstandsfolk gik i hendes net og blev dermed ofre for hendes bemærkelsesværdige evne til at få folk til at fæstne lid til hende. Et vidne under retsopgøret beskrev hende sådan: ”Hun er efter min mening den dygtigste og farligste kvinde nogen efterretningstjeneste kan få”. Jenny Holm samarbejdede blandt andet med den berygtede torturbøddel Ib Birkedal Hansen. Op mod krigens slutning skiftede Jenny Holm side og bidrog siden til jagten på nazister. Hun undgik ikke et retsopgør og fængsel, men blev siden hen kendte menneskers yndlingshealer. Vi taler med tidl. chefanklager m.m. ved Koldings politi Henrik Werner Hansen, der har udgivet bogen ”Jenny Holm”, der er udkommet på Haase Forlag.

URL: https://web.24syv.dk/audio_clips/184098
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Nordnorge - Hitlers Nordfront
Provider: Hitlers Æselører (Radio24syv)
Article Text: Nordnorge - Hitlers Nordfront. Norge delte Danmarks skæbne under 2. Verdenskrig, men fik gennemgående en noget mere hårdhændet behandling. Norge var Tysklands mål med besættelsen af de to lande. Det skyldtes, at Adolf Hitler var voldsomt fokuseret på Nordnorge og de omliggende områder i Sovjetunionen og Finland.  ”Norge er krigens skæbneområde”, fastslog ”Føreren” overfor søkrigsledelsens stabschef. Han frygtede konstant en allieret invasion, gav forsvaret af området højeste prioritet og fastholdt derfor helt til krigens slutning betydelige styrker. Det fremgår af ”Hitlers Nordfront”  - det er titlen på den norske journalist Asbjørn Jaklins bog, der er udkommet på Jyllands-Postens forlag. Vi taler med kommandør Poul Grooss om bogen om krigen i Nordnorge og de områder i nærheden, som blev berørt af tyskernes forsøg fra udgangspunkter i Norge og Finland på at erobre den strategisk vigtige sovjetiske havneby Murmansk. Omkring 100.000 soldater heraf 75.000 sovjetiske omkom på Nordfronten.  Jarl Cordua

URL: https://web.24syv.dk/audio_clips/184099
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Var SOE-chefen helt eller skurk?
Provider: Hitlers Æselører (Radio24syv)
Article Text: SOE-chefen, der var helt og skurk. Den 11. Marts 1943 lander en nærsynet og platfodet 36-årig dansker med sin faldskærm syd for Nibe dvs. i Nordjylland. Hans navn er Flemming B. Muus. (1907-1982) Efter mange års eksil i Liberia i Afrika, så er han tilbage i sit fædreland.  Hans opgave er som chef for den britiske organisation SOE i Danmark, at organisere modstandsarbejdet, hvilket lykkedes udmærket. Imidlertid står hans indsats i modstandskampen i skyggen af den skandale, der oprulles efter krigen, hvor Muus bliver idømt fængselstraf og siden landsforvisning for under besættelsen at have gemt modstandsbevægelsens penge væk med henblik på at berige sig selv. I programmet taler vi med Flemming B. Muus bemærkelsesværdige liv og indsats med Sven O. Gade Ekstra Bladets tidligere chefredaktør, der er forfatter til ”Faldskærmschefen – Flemming B. Muus – helt og skurk” og som er udkommet på Informations forlag. Jarl Cordua

URL: https://web.24syv.dk/audio_clips/184100
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Slaget om Stalingrad
Provider: Hitlers Æselører (Radio24syv)
Article Text: Slaget om Stalingrad. Stalingrad. Alene navnet har en helt særlig klang. Slaget om byen ved Volga-floden, der bar den sovjetiske diktator Josef Stalins navn – blev det psykologiske vendepunkt for krigen på Østfronten – og på sin vis for hele 2. Verdenskrig.  Det skete med det tyske nederlag den 2. februar 1943 ved Stalingrad. Her måtte op mod 300.000 soldater – fortrinsvis tyskere, rumænere, russiske hjælpetropper mfl. og efter måneders kamp, hvor man til sidst blev indesluttet, udsultet og afskåret fra forsyninger til sidst kapitulere til de overlegne sovjetiske styrker. Men bare et par måneder tidligere, da så situationen bestemt ikke sådan ud set fra Tysklands fører Adolf Hitlers position. Dramaet er senest beskrevet i den britiske historiker Anthony Beevors mesterlige skildring ”Stalingrad”, der senest er udkommet på Lindhardt og Ringhofs forlag. Vi taler om bogen og slaget med kommandør Poul Grooss, der er guide på ture til den mytiske russiske by, der i dag hedder Volgograd. Jarl Cordua

URL: https://web.24syv.dk/audio_clips/184101
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Pistoler, giftampuler og frihedskæmperarmbind
Provider: Hitlers Æselører (Radio24syv)
Article Text: Fly af typen Heinkel 111 fløj ind over Danmark om morgenen den 9. April 1940. Vi skal tale mere om Heinkel 111, swingpjattere, anuspatron, giftpiller, ferietabletter, frihedskæmperarmbind og andre genstande og fænomener fra besættelsestiden i selskab med forfatterne til en ny bog med titlen ” Fra Pistol til Pedalbil – 75 genstande fra Besættelsen. Det er Esben Kjeldbæk, der er tidligere leder af Frihedsmuseet her i København og Jakob Sørensen, ph.d. i historie. Jarl Cordua

URL: https://web.24syv.dk/audio_clips/184102
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Anders Lassen
Provider: Hitlers Æselører (Radio24syv)
Article Text: 'ANDERS LASSEN'. Anders Lassen  blev den højest dekorerede danske soldat i de allierede styrker. Tre gange blev han udmærket med et Military Cross og efter sin død tildeltes han endog Victoria-korset, der er den højeste britiske orden en soldat kan få for tapperhed udvist i fjendens nærvær. Han faldt på slagmarken i Norditalien som kun 24-årig den 9. April 1945. Forinden havde den tidligere sømand i den danske handelsflåde gjort en bemærkelsesværdig karriere fra menig frivillig commandosoldat til major i specialstyrkerne blandt andet i enheden Special Boat Service. I programmet taler vi om Anders Lassens begivenhedsrige korte liv med historiker og forfatter Thomas Harder, der har udgivet den seneste biografi om denne bemærkelsesværdige dansker, som allerede under krigen blev en mytisk skikkelse. Jarl Cordua

URL: https://web.24syv.dk/audio_clips/184103
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Modstandsbevægelsens rødder 1933-1942
Provider: Hitlers Æselører (Radio24syv)
Article Text: 'Modstandsbevægelsens Rødder 1933-1942'. Første bind af trebindsværket 'Modstand' om modstandskampen tager udgangspunkt i Frihedskampens rødder i årene 1933-1942. Da ”de fem forbandede år” i 1945 var overstået, kunne man få det indtryk at hele landet havde stået bag modstanden lige siden Tysklands besættelse af Danmark i 1940. Sådan var det langt fra. Men der var dog enkelte, der meget tidligt begyndte at yde nazismen og Tyskland modstand.  Det var forskellige grupperinger af især danske nationalkonservative, antinazister og ikke mindst kommunister. Blandt dem var blandt en dristig marineflyver, som planlagde at myrde SS- Reichsführer Heinrich Himmler med bue og pil på Kongens Nytorv. Vi taler i denne udgave af Hitlers Æselører med værkets forfatter historiker Niels-Birger Danielsen om modstandskampens spæde begyndelse. Jarl Cordua

URL: https://web.24syv.dk/audio_clips/184104
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: De danske varulve
Provider: Hitlers Æselører (Radio24syv)
Article Text: 'De Danske Varulve'. Mytefortællingerne om de nazistiske varulve, der var udset til at skulle kæmpe videre efter Nazitysklands nederlag i maj 1945 er utallige og har været genstand for en betydelig interesse siden krigens slutning. I Danmark var der også planlagt et net af undergrundsgrupper, der bl.a. skulle udøve sabotage bag fjendens linjer, foretage likvideringer og udbrede propaganda. Et net som blev spundet af og skulle iværksættes af SS i Rigshovedstaden Berlin, når Sovjetunionen havde erobret Danmark. Kriminalassistent Erland Leth Pedersen faldt ved et tilfælde over en stak dokumenter og effekter, der havde ligget siden 1945 på et loftsrum på Københavns politigård. Det fik ham til at foretage en efterforskning af ”De danske varulve” herunder de mange nedgravede våbendepoter over hele landet.  Jarl Cordua

URL: https://web.24syv.dk/audio_clips/184106
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Bornholm - besat, bombet og befriet
Provider: Hitlers Æselører (Radio24syv)
Article Text: Da Bornholm blev besat, bombet og befriet. Den 4. Maj 1945 om aftenen kunne befrielsesfesten begynde i Danmark, men på Bornholm, der fusede festen hurtigt ud. For her nægtede Inselkommandant og kapitän zur see i den tyske Kriegsmarine Gerhard von Kamptz at overgive øen til Sovjetunionen. Resultatet blev at de to største byer Rønne og Nexø de følgende dage blev sønderbombet af sovjetiske fly hvorefter tyskerne endelig overgav sig. Siden fulgte godt 11 måneder med sovjetisk besættelse af Bornholm. I bogen ”Bornholm besat- Det glemte hjørne af Danmark under 2. Verdenskrig”, beretter forfatteren journalist Jesper Gaardskær om Bornholms besættelse fra tyskerne gik i land i Rønne om morgenen den 10. april 1940 og indtil russerne forlod øen seks år senere. Jarl Cordua

URL: https://web.24syv.dk/audio_clips/184107
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Waffen-SS
Provider: Hitlers Æselører (Radio24syv)
Article Text: Organisationen ”Schutz Staffel” eller bare SS, var under 2. Verdenskrig en effektiv dræbermaskine, der forestod folkemord på især jøder. Tre historikere har i en ny bog ”Waffen SS – Europas nazistiske soldater”, sat sig for at beskrive SS’s militære gren Waffen-SS, der også deltog i folkemordet og begik talrige krigsforbrydelser. I dette program taler jeg med to af forfatterne Claus Bundgaard Christensen og Peter Scharff-Schmidt om Waffen-SS, der udviklede sig fra at være en lille elitær livgarde til en multietnisk hær. Jarl Cordua

URL: https://web.24syv.dk/audio_clips/184108
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Leningrads belejring 1941-1944
Provider: Hitlers Æselører (Radio24syv)
Article Text: Leningrads belejring 1941-1944. Med Jakob Levinsen, som har oversat den britiske journalist Anna Reids banebrydende bog om blokaden af Leningrad, hvor 750.000 mennesker døde af sult. Det skete som følge af inkompetent ledelse, dårlig planlægning og bevidst udsultning af den tyske værnemagt, som bombede fødevarelagrene. Tyskerne stod til sidst kun 15 km fra byens centrum, og det var Adolf Hitlers plan at jævne byen med jorden og overlade befolkningen til sultedøden. Belejringen af byen og dens skæbne hører til blandt 2. Verdenskrigs største tragedier, og russerne har stadig problemer med at forholde sig til fortiden som blandt andet indebar kanibalisme. Jarl Cordua

URL: https://web.24syv.dk/audio_clips/184109
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Østpreussens undergang
Provider: Hitlers Æselører (Radio24syv)
Article Text: Østpreussens undergang. For 70 år siden ved 2. verdenskrigs slutning og årene derefter blev en 800-årig tysk kultur udslettet, da sovjetiske styrker erobrede Tysklands østligste provins Østpreussen. Millioner flygtede heraf ca. en million over Østersøen heraf ca. 250.000 til Danmark. Dem, der blev tilbage gik en grum skæbne imøde, da hævnens time for tyskernes egne frygtelige forbrydelser kom. Et utal af kvinder blev voldtaget, masser af mennesker blev vilkårligt skudt og i årene derefter døde mange af sult. I bogen "Tyskernes katastrofe - Sammenbruddet i øst 1945" skildrer forfatter Ole Steen Hansen igennem øjenvidner Østpreussen som det var engang, tabet af hjemstavnen og den dramatiske flugt.  Jarl Cordua

URL: https://web.24syv.dk/audio_clips/184110
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Besættelsestidens København
Provider: Hitlers Æselører (Radio24syv)
Article Text: Tag med til Besættelsestidens København. Radio24syv har til huse i en bygning, hvor der engang lå en entreprenørvirksomhed, som samarbejdede med den tyske besættelsesmagt. Længere henne om hjørnet ligger Shellhuset, der blev bombet af RAF under krigen. Palads-biografen var en populær danserestaurant for tyske soldater og deres danske veninder, og som hed "Deutsches Eck". I Jernbanegade nr. 7 lå "Germanische Leitstelle", der hvervede danskere til SS-krigstjeneste og lige over for ligger Dagmar-biografen, som også var biograf under krigen under navnet "Wehrmachts-Kino" foruden også at huse bl.a. den rigsbefuldmægtigede Werner Bests kontor. Tag med på byvandring sammen med historikerne Lene Sofie Bak og Claus Bundgård Christensen, der med forfattere til guiden "Turen går til besættelsestidens København". Jarl Cordua

URL: https://web.24syv.dk/audio_clips/184111
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Kriegsmarinen i Østersøen 1939-45
Provider: Hitlers Æselører (Radio24syv)
Article Text: Kriegsmarinen i Østersøen 1939-1945. 2. verdenskrig blev indledt af den tyske Kriegsmarine, som 1. september beskød det polske fort ved Westerplatte. Mens Wehrmacht erobrede først Polen og siden de baltiske stater og Sovjetunionen på Østfronten, så var det Kriegsmarines opgave i Østersøen at uddanne personel til ubåde, deltage i belejringen af Leningrad og sikre jernmalmstransporten fra Sverige. Siden blev opgave at evakuere tyske soldater og civilbefolkningen væk fra Østpreussen. Det og meget andet beskriver kommandør Poul Gross i værket "Krigen i Østersøen 1939-1945". Jarl Cordua

URL: https://web.24syv.dk/audio_clips/184112
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Nazificeringen af Sønderjyllands tyske mindretal
Provider: Hitlers Æselører (Radio24syv)
Article Text: Efter folkeafstemningen i 1920 følte op mod en fjerdedel af indbyggerne i Sønderjylland sig fortsat som tyske nordslesvigere, der som følge af skæbnens ugunst var kommet væk fra Det Tyske Rige. Opdelingen i landsdelen mellem dansksindede og tysksindede bliver tydeligere i årene op mod 2. Verdenskrig, hvor det tyske mindretal og deres nazistparti kræver at komme Heim Ins Reich. I bogen "Danskerpak & Tyskerpak - De danske og de tyske i Sønderjylland og hvordan de hver for sig i oplevede krigen", sætter programmet sammen med bogens forfatter dr. phil. Hans Boll-Johansen, især fokus på, hvordan nazificeringen af store dele af mindretallet tog sig ud i årene før og under krigen. Jarl Cordua

URL: https://web.24syv.dk/audio_clips/184113
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Nazisternes voldsherredømme i Hviderusland
Provider: Hitlers Æselører (Radio24syv)
Article Text: Frikorps Danmark og nazisternes voldsherredømme i Hviderusland 1941-1944. I bogen ”En skole i vold” har historikerne Dennis Larsen og Therkel Stræde sat sig for at beskrive det tyske besættelsesherredømme i Hviderusland under besættelsesårene 1941-1944, og de ekstremt voldelige forhold, som var dagligdag i lejre, hvor også nogle af de 6000 danske frivillige, der meldte sig til tysk krigstjeneste på Østfronten, arbejdede og medvirkede til nogen af de uendelig mange grove forbrydelser, der fandt sted. Therkel Stræde medvirker i programmet. Jarl Cordua

URL: https://web.24syv.dk/audio_clips/184115
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: HIPO-korpset - tyskernes danske håndlangere
Provider: Hitlers Æselører (Radio24syv)
Article Text: HIPO-korpset- tyskernes forhadte håndlangere. I september 1944 stormede fjernede den tyske besættelsesmagt det danske politi. Frem med befrielsen levede Danmark i dramatiske syv måneder - den såkaldte ”politiløse tid” - med et såkaldt ”Hilfspolizei” HIPO-korpset, der her 75 år efter forbliver synonym med det ultimative landsforræderi. Tyskernes danske håndlangere er således emnet i fjerde episode af Hitler Æselører, hvor programmet vært Jarl Cordua taler med historiker Henrik Lundtofte, der forfatter til bogen ”Håndlangerne” - Schalburgkorpsets Efterretningstjeneste og Hipokorpset 1943-1945”

URL: https://web.24syv.dk/audio_clips/184116
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Kryssing - Frikorps Danmarks første chef
Provider: Hitlers Æselører (Radio24syv)
Article Text: Kryssing – Frikorps Danmarks første chef. Den danske officer Christian Peter Kryssing stillede sig i juli 1941 i spidsen for Frikorps Danmark med henblik på at danskere skulle melde sig til krigstjeneste for at medvirke i Nazitysklands angrebskrig på Østfronten mod Sovjetunionen. Det fik fatale konsekvenser for både ham og hans familie. Det er temaet i tredje episode af ”Hitlers Æselører”, hvor programmets vært Jarl Cordua taler med cand. mag. i historie og italiensk, Thomas Harder, der er forfatter til biografien ”Kryssing - Manden, der valgte forkert”, om Kryssings historie og bevæggrunde for at melde sig til tysk krigstjeneste. Jarl Cordua

URL: https://web.24syv.dk/audio_clips/184117
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Ardennerslaget - Hitlers sidste offensiv
Provider: Hitlers Æselører (Radio24syv)
Article Text: Ardennerslaget er blandt 2. verdenskrigs mest kendte slag. Det blev Nazitysklands sidste offensiv, hvor Adolf Hitler kastede alt ind på at vende krigslykken. Det er fortsat det største militære slag USA's væbnede styrker nogensinde har udkæmpet, hvor op mod en million mand blev involveret i begivenhederne. Det er temaet i anden episode af det nye bogprogram ”Hitlers Æselører”, der handler om bøger om Den Anden Verdenskrig. Her taler programmets vært Jarl Cordua med historiker, ph. D. Jakob Sørensen, der er forfatter til bogen ”Spøgelsesfronten Ardennerne 1944: Hitlers sidste offensiv.”  Jarl Cordua

URL: https://web.24syv.dk/audio_clips/184118
Image Alt: Hitlers Æselører (Radio24syv)
Image Src: https://assets.listentonews.com/uploads/provider/logo/476/Hitlers__sel_re.png
Headline: Bombemål Berlin
Provider: Hitlers Æselører (Radio24syv)
Article Text: Under 2. verdenskrig blev Berlin – det nazistiske Tysklands såkaldte Rigshovedstad” - bombet mere end 300 gange af allierede bombefly. Men særligt i vinteren 1943-1944 forsøgte briterne med koncentrerede og vedholdende bombeangreb om natten at ødelægge byen. Hensigten var at tvinge Tyskland til at stoppe krigen. Det er temaet i premiereudgaven af det nye bogprogram om bøger om den 2.verdenskrig ”Hitlers Æselører”. Her taler programmets vært Jarl Cordua med forfatter og historiker Ole Steen Hansen, der for nylig har udgivet bogen ”Bombemål Berlin”, hvor vi også kommer omkring den legendariske ”Lancaster”-bombemaskine.

