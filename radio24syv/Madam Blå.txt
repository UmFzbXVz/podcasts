URL: https://web.24syv.dk/audio_clips/107592
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Det næste ungdomsoprør
Provider: Madam Blå
Article Text: Hvad bliver det næste ungdomsoprør? Hvad burde det næste ungdomsoprør være? Er unge overhovedet interesserede i at gøre oprør, er de individualister eller kollektivister? I dag brainstormer vi på de nye voksnes oprør.

URL: https://web.24syv.dk/audio_clips/107593
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Maskeringsforbuddet
Provider: Madam Blå
Article Text: Fra i dag træder maskeringsforbuddet i kraft. Det er strafbart at dække ansigtet til i offentligheden og det sker for at styrke sammenhængskraften i landet. Men kan man det med et forbud? Kan man signalere, at her i landet bestemmer vi ikke, hvad kvinder skal have på, ved at bestemme, hvad de ikke må have på?

URL: https://web.24syv.dk/audio_clips/107594
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Turisters særkrav
Provider: Madam Blå
Article Text: Global Muslim Travel Index 2018 giver Danmark dumpekarakterer, når det kommer til at uddele karakterer til turistmål for netop muslimer. Der er for få bederum og for lidt halalkød tilgængeligt for den gruppe af rejsende. Qatar har udarbejdet en vejledning til adfærd og påklædning i forbindelse med VM i fodbold i landet i 2022. Hvornår er turisters særkrav en mulighed for indtjening for det liberale, danske erhverv og hvornår er grænsen nået for at udvise respekt, som sloganet for vejledningen lyder?

URL: https://web.24syv.dk/audio_clips/107595
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Tinder
Provider: Madam Blå
Article Text: Vi lever i en hurtig tid, hvor de fleste kan swipe sig til en pizza, et lift eller en bankoverførsel på ingen tid. Men vi kan også swipe os til sex eller måske endda en kæreste? Tinder en kærlighedsapplikationen, der bekymrer Madam Blå. Kan man effektivisere mødet mellem mennesker så meget, at det fineste af det fine forsvinder?

URL: https://web.24syv.dk/audio_clips/107597
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Spiseforstyrrelser
Provider: Madam Blå
Article Text: Deter varmt og vi kigger på hinandens kroppe. i Danmark en der cirka 75.000 spiseforstyrrede, men det anslåes, at det kan være dobbelt så mange, da en spiseforstyrrelse ofte eksisterer som en hemmelighed. Anoreksi, bulimi og overspisning kender vi, men ortoreksi er en nyligt diagnosticeret lidelse, der gør den syge meget optaget af kost og motion. Vi tager debatten om den sunde livsstil eller den store kropsbesættelse i dag, for hvem har egentlig kontrollen, når flere og flere kun eksisterer for at præge og dyrke deres egen krop?

URL: https://web.24syv.dk/audio_clips/107599
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Digitale narkomaner
Provider: Madam Blå
Article Text: Vi er blevet moderne, digitale narkomaner. Smartphones, sociale medier og wifi har ændret os helt grundlæggende, men Madam Blå vil gerne flå opladeren ud af sin egen arm og lægge sin telefon fra sig. Nu kan det være nok. I dag bekender vi sammen vores afhængighed og taler om hvad, der mon skal til, før afhængigheden af at være online bliver for voldsom.

URL: https://web.24syv.dk/audio_clips/107600
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Digitale folkedomstol
Provider: Madam Blå
Article Text: Den digitale folkedomstol lever. Billeder og anmeldelser af alt fra dørmænd til restauranter deles igen og igen på Facebook, når danskerne har haft en dårlig oplevelse med service eller adfærd i offentligheden. Men er det fair at en benævmt restaurant hænges ud for en dårlig dag? Eller er det sådan, folket opdrager på dem selv? Vi tager debatten i dag.

URL: https://web.24syv.dk/audio_clips/186757
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: #over10 og #over100
Provider: Madam Blå
Article Text: Kvinder skal helst ikke have for mange sexpartner og de skal også helst lyve om, hvor mange de har været sammen med. Eller skal de? Et nyt initiativ har set dagens lys, nemlig venstre-kandidaten, Anahita Malakians, idé med at hashtagge til sig ligestilling på det frække felt. Hashtaggene lyder #over10 og #over100 og er en del af hendes måde at få budskabet om, at kvinder skal stå ved deres seksuelle eskapader, frem på. Men er det måden? Vi tager den frække debat i dag.

URL: https://web.24syv.dk/audio_clips/186758
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Madam Blå - sammendrag 21-07-2018
Provider: Madam Blå
Article Text: Det bedste fra ugens udgaver af Madam Blå.

URL: https://web.24syv.dk/audio_clips/186759
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Ungdomskultur
Provider: Madam Blå
Article Text: Har ungdomskulturen ændret sig til en småkrænkende og mobbende kultur? Er rektorer og ”voksne” for nærtagende, når de overvåger studerendes blå bøger og afslutningsfester eller redder det i virkeligheden andre studerende fra at blive ydmyget? Er det sjovt eller usjovt, at man kan blive kåret til at være ”årets billigste” i 2018? Og hvis det er usjovt, hvad er det så der får de unge til at udsætte hinanden for den slags i festlighedernes navn?

URL: https://web.24syv.dk/audio_clips/186760
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Kunst
Provider: Madam Blå
Article Text: 20 A4 ark har sjældent fået så meget opmærksomhed, som denne sommer. Københavns Kommune har købt et kunstværk til 10.000 kroner, der er en ”åben nekrolog” over 20 politikere. Det er kunstneren Jakob Jakobsen, der står bag værket og hverken ham eller Københavns Fritids- og kulturborgmester forstår, hvorfor folk er så vrede på værket eller på de 10.000 kroner kommunen har givet for det. Også andre folkevalgte har kommenteret på miseren, hvilket nu også møder kritik. Men hvad har Københavns Kommune egentlig købt? En debat, der koster 10.000 kroner? Det er jo en meget lille pris for et debatarrangement. Eller har de købt en ret usmagelig fortælling om levendes politikeres død? Ville du selv bryde dig om at blive taget til indtægt for kunst på den måde? Vi tager debatten i dag.

URL: https://web.24syv.dk/audio_clips/186761
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Fattigdomsgrænsen
Provider: Madam Blå
Article Text: Har Danmark på en måde fået en ny fattigdomsgrænse med FN-posten? Eller er den på vej? Nye tal er netop kommet fra Danmarks Statistik, der er fastsat på baggrund af FN's verdensmål, der blandt andet handler om at halvere andelen af mennesker, der lever i fattigdom inden 2030. For at kunne følge udviklingen har Finansministeriet altså derfor bedt Danmarks Statistik om at udarbejde indikatorer for fattigdom. Det er blevet til 3 indikatorer, der blandt andet slår fast, at tjener man ikke over efter skat 117.000 på et år, så er man relativt fattig. Hvornår er man fattig? Findes der overhovedet fattigdom i Danmark? Og sidder regeringen måske og ærgrer sig lidt over, at man ikke holdt fast i 2013-tallene for fattigdom i Danmark?

URL: https://web.24syv.dk/audio_clips/186762
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Har kvinder altid været usikre?
Provider: Madam Blå
Article Text: I går talte vi om psykisk sårbarhed blandt unge og om, at vi skal tale om psykisk sygdom, herunder særligt depression, stress og angst, på samme måde, som vi taler om et brækket ben. Vi kom blandt andet ind på sociale mediers betydning for særligt unge kvinder og det vil vi botanisere lidt i i dette program. Har kvinder altid været usikre? Er det en usikkerhed, der bare er sat strøm til med de sociale mediers komme? Og hvordan tager man ansvar for sin egen færden på samme?

URL: https://web.24syv.dk/audio_clips/186763
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Psykisk sårbarhed - vilkåret for den næste voksne generation?
Provider: Madam Blå
Article Text: Er unge mennesker mere syge, ængstelige og depressive end nogensinde før eller er det vores egen opfattelse af, hvad der er livet, den er gale med? Hver anden unge mand bliver kasseret til session og flere og flere unge mennesker beretter om stress og angst på uddannelsesinstitutioner. Har vi skabt os et samfund, man ikke kan være ked af det i eller er den ængstelige og depressive generation forkælede?

URL: https://web.24syv.dk/audio_clips/186765
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Skal forældre straffes for deres børns seksualforbrydelser?
Provider: Madam Blå
Article Text: Vi fortsætter debatten fra i går i dag. Er det rimeligt, at forældre skal straffes for deres børns seksualforbrydelser eller et det et juridisk overdrev, hvis en bestemt opdragelse kan klassificeres som en form for medvirken eller billigelse eller forståelse for seksualforbrydelser? Eller er Danmark nødt til at være ufin? Er det her nok en DF sommerballon, men med en underliggende, reel debat; er al god integration betinget af en forståelse for ligestilling?

URL: https://web.24syv.dk/audio_clips/186766
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Er retssamfundet på vej ud på et overdrev?
Provider: Madam Blå
Article Text: 6 unge drenge under 18 år er sigtet for gruppevoldtægt af 5 unge piger under 18 år. En far til en af de sigtede har udtalt, at voldtægt ikke kan forekomme, hvis den, som påstået af en af pigerne, er foregået i pigens hjem. Kort herefter foreslår DF, at forældre, der billiger deres børns kriminelle handlinger, skal kunne straffes jævnbyrdigt med deres børn. Er retssamfundet på vej ud på et overdrev eller er hele miseren et praj om, at forældres synspunkter og opdragelse af deres børn ER et reelt problem, som endda skal kunne straffes? Madam Blå prøver at gennemlyse en forfærdelig situation med lytterne.

URL: https://web.24syv.dk/audio_clips/186767
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Solomødre
Provider: Madam Blå
Article Text: Flere og flere kvinder (og også mænd!) vælger at få et barn, selvom der ikke er en mor eller en far til barnet. Fænomenet kaldes “solomødre og solofædre,” og det møder delte holdninger. For er det den ultimative kærlighedserklæring eller er det bare egoistisk? Er det synd for børnene?

URL: https://web.24syv.dk/audio_clips/186768
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Hvor går grænsen egentlig for, hvad der er skadeligt for børn?
Provider: Madam Blå
Article Text: Madam Blå fortsætter omskæringsdebatten fra igår, for hvor går grænsen egentlig for, hvad der er skadeligt for børn? Er der ting, der er værre for børn, end at blive omskåret uden deres eget samtykke og er de 80 procent af danskerne, der ønsker et forbud, blinde for netop dét? I Island er et lovforslag på vej, der skal give 6 års fængsel for at omskære raske drengebørn. I Danmark skal Folketinget stemme om et forbud. Men tør vi? Og hvad med USA og Israel? Madam Blå er stadig småsur og harm, men hun vil gerne forstå.

URL: https://web.24syv.dk/audio_clips/186769
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Omskæring
Provider: Madam Blå
Article Text: Gorm Greissen, der er børnelæge og formand for etisk råd, har i Politiken d. 8 juli sammenlignet omskæring af raske drengebørn med at sende børn i vuggestuer. Etisk råd, der beskæftiger 17 ulønnet medlemmer og som ofte når fremtid holdninger, der provokerer befolkningen. Tidligere er rådsmedlemmerne blevet enige om, at omskæring er helt i orden, fordi forældrenes præference og frihed til at opdrage overstiger børns behov for at beholde deres forhud, men formanden har nu også sammenlignet praksissen med en vuggestueplads. Bør Danmark indføre et forbud eller ej, for kan vi overhovedet passe godt nok på drengebørns rettigheder? Madam Blå er både vred og skuffet.

URL: https://web.24syv.dk/audio_clips/186770
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Sammendrag - De danske syrienskrigere, Debatten om kvindekroppen
Provider: Madam Blå
Article Text: Endnu en syrienskriger med tilknytning til Danmark ønsker at komme hjem. Skal Danmark tage imod ham?

URL: https://web.24syv.dk/audio_clips/186771
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Debatten om kvindekroppen
Provider: Madam Blå
Article Text: Debatten om kroppen, særligt om kvindekroppen, er virkelig taget til de seneste år. Kvinder er rettelig begyndt at vriste sig løs af de skønhedsnormer, som skønheds- og modeindustrien sammen med et tilbagevendende, kvindeligt mindreværd har skabt cirka for evigt, men er vi snart blevet trætte af at høre på kvinder, der insisterer på at være tykke og glade, selvom de er ulykkelige eller har debatten fortsat sin berettigelse?

URL: https://web.24syv.dk/audio_clips/186772
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: De danske syrienskrigere
Provider: Madam Blå
Article Text: Endnu en syrienskriger med tilknytning til Danmark ønsker at komme hjem. Skal Danmark tage imod ham? Er syrienskrigere hjernevaskede stakler, der skal have vores tilgivelse eller må de blive i kurdiske fængsler eller i Raqqa indtil de måske en dag forsvinder helt? Madam Blå er besværet af sin retsfølelse, for det er svært at tilgive mennesker, der er rejst langt væk for at kæmpe for en verden, hvor Madam Blå formentlig skulle henrettes eller være sexslave sammen med alle andre.

URL: https://web.24syv.dk/audio_clips/186773
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Hvad er danskhed?
Provider: Madam Blå
Article Text: De sidste to dage har fået Madam Blå til at tænke på, hvad der egentlig skal til, for at vi opfatter folk som danskere? Sidder nationaliteten i et stykke stof, i et ægteskab, sidder den i evnen til at kunne tale dansk eller sidder den øl, frikadeller og landskamp? Og hvad hvis der findes mennesker, der simpelthen ikke VIL være danskere? Skal vi lukke øjnene for de parallelsamfund, hvor nogle indvandrere og danskere med anden etnisk baggrund end dansk altså decideret gør sig umage for at dele os op i ”dem og os” eller skal vi i stedet smøge ærmerne helt op over albuerne og knokle videre for at integrere mennesker, der gør sig umage for at forblive fremmede i vores land?  Man kan jo trække en hest hen til truget, men man kan ikke tvinge den til at drikke. Hvornår opfatter du folk som danskere? Er vi hjælpeløse, hvis der eksisterer en næsten usynlig, social kontrol, der går ud over de unge mennesker, der forsøger at dæmme op for problemerne med for eksempel kontanthjælp i ghettoområderne? Hvad er det for dig, der gør folk til danskere? Og er du selv dansker? Er du én af dem, der føler, at du har svært ved at få lov til at være dansker? Og hvorfor?  Alt dette diskuterer vi i dag.

URL: https://web.24syv.dk/audio_clips/186774
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Nedarvet straf, der rammer forkert
Provider: Madam Blå
Article Text: Vi fortsætter ad samme debatspor fra i går om integration, venstrefløjens forfejlede integrationspolitik, "dem og os" -retorik og problemet med, at indvandrere udskammer "deres egne", når en dansker med anden etnisk baggrund end dansk udfordrer andre indvandrere, der har været på offentlige overførsler i årevis. Vi taler nemlig om den verserende sag om forældrene til den bandeleder, der leder LTF. De er nemlig blevet bedt om om at flytte fra den lejlighed, de har boet i gennem 33 år. Det er de, fordi deres søn, Shuaib Khan, der er bandeleder, er blevet dømt for trusler mod en betjent, mens han havde folkeregisteradresse hos sine forældre. Er det fair eller er det nedarvet straf, der rammer helt forkert

URL: https://web.24syv.dk/audio_clips/186775
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Har venstrefløjen fejlet?
Provider: Madam Blå
Article Text: Har venstrefløjen fejlet i årevis, når det kommer til at integrere mellemøstlige indvandrere ind på arbejdsmarkedet? Og kan unge stemmer, der går imod den latente, usynlige sociale kontrol, der kaldes Onkel Tom, fortsat bidrage med deres vigtige stemme i integrationsdebatten eller bliver de for udsatte af dem, de identificerer sig med? Er der tale om en venstrefløjsracisme, der går ud over de stemmer, der udfordrer Danmarks utilstrækkelighed, når det kommer til at integrere? Kan man blive “for dansk?” Madam Blå vender problematikken med lytterne i denne udsendelse.

URL: https://web.24syv.dk/audio_clips/186776
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Madam Blå - sammendrag om seksuel ligestilling, hustrubidrag og medieforliget
Provider: Madam Blå
Article Text: Sammendrag af Madam Blå. En ny undersøgelse viser, at de 16-20-åriger piger og kvinder ikke føler, at de er seksuelt ligestillede med deres mandlige jævnaldrende og at de 16-20-årige drenge og mænd føler sig ensomme, hvis de ikke kan mønstre lige så mange seksuelle eskapader, som deres venner. Vi diskuterer, om man overhovedet kan ligestille sig frem til seksuel lighed og om feminisme og lighed overhovedet er det samme.  En kronik i Information har optændt debatten om det såkaldte ”hustrubidrag,” den økonomisk stærke part kan pålægges at svare til den svagere part efter en skilsmisse. Men er lovgivningen forældet og skævvridende for skilte mænd og kvinder eller giver det mening, at den svage part kan leve af en tidligere ægtefælles bidrag?  Endelig vender vi til sidst i programmet det medieforlig, VLAK og DF indgik natten til fredag d. 29. Juni. For hvad skal der nu blive af Radio 24syv og er københavneriet berettiget?  Dagens panel er Camilla Kjems, forfatter og chefredaktør på Femina, Lasse Bo Handberg, teaterchef på Mungo Park, Ditte Campion, forfatter til en kønsorienteret fagbog og kønsforsker og Jeppe Søe, foredragsholder og debattør. Madam Blå er naturligvis Majbritt Maria Nielsen. Og det er bare skønt!

URL: https://web.24syv.dk/audio_clips/216710
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Det sidste ord
Provider: Madam Blå
Article Text: I knapt halvanden måned har vi talt om et væld af dagsaktuelle emner. Det har været vildt fedt, lidt skræmmende, men allermest meget meningsfyldt. Madam Blå er simpelthen imponeret over niveauet af debatten og imponeret over hvor reflekterede og sjove lyttere hun har haft. Hun har grædt og grinet bag mikrofonen og tusind tak for det. I dag samler vi op. Hvad fik du ikke sagt? I dag får lytterne det sidste ord. Tak for nu fra Madam Blå.

URL: https://web.24syv.dk/audio_clips/216711
Image Alt: Madam Blå
Image Src: https://assets.listentonews.com/uploads/provider/logo/522/Madam_bl_.jpg
Headline: Kunst
Provider: Madam Blå
Article Text: 20 A4 ark har sjældent fået så meget opmærksomhed, som denne sommer. Københavns Kommune har købt et kunstværk til 10.000 kroner, der er en ”åben nekrolog” over 20 politikere. Det er kunstneren Jakob Jakobsen, der står bag værket og hverken ham eller Københavns Fritids- og kulturborgmester forstår, hvorfor folk er så vrede på værket eller på de 10.000 kroner kommunen har givet for det. Også andre folkevalgte har kommenteret på miseren, hvilket nu også møder kritik. Men hvad har Københavns Kommune egentlig købt? En debat, der koster 10.000 kroner? Det er jo en meget lille pris for et debatarrangement. Eller har de købt en ret usmagelig fortælling om levendes politikeres død? Ville du selv bryde dig om at blive taget til indtægt for kunst på den måde? Vi tager debatten i dag.

