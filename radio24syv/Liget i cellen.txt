URL: https://web.24syv.dk/audio_clips/107545
Image Alt: Liget i cellen
Image Src: https://assets.listentonews.com/uploads/provider/logo/517/Liget_i_cellen.png
Headline: Shaarmarkes sidste dage
Provider: Liget i cellen
Article Text: En ung mand bliver fundet nøgen og livløs i en fængselscelle tidligt om morgenen den 25. januar 2016. I dagene inden lå han spændt fast til en briks med læderremme næsten uafbrudt i ni døgn. Shaarmarke hed han, en ung somalisk mand, der endte sit liv i et dansk fængsel, kun 23 år gammel. En sag, som myndighederne har holdt skjult i over to år. Vi rekonstruerer Shaarmarkes sidste dage og undersøger, hvorfor og hvordan han døde. Om myndighederne begik alvorlige fejl. Og om bæltefikseringen kan være skyld i hans død. I 24syv Morgen følger vi op på sagen.

