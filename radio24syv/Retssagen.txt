URL: https://web.24syv.dk/audio_clips/109488
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Frifindelsen
Provider: Retssagen
Article Text: Efter halvandet års i varetægtsfængsel og et halvt års omhyggeligt bevogtede retsmøder blev fire mænd renset for prædikatet 'mistænkt for terror', da Københavns Byret afgjorde sagen om Omar El-Husseins terrorangreb ved Synagogen.

URL: https://web.24syv.dk/audio_clips/109489
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Afgørelsen
Provider: Retssagen
Article Text: Efter halvandet år i varetægtsfængsel, anklaget for at have medvirket til terror-drab i København, får fire mænd nu Byrettens svar: Skal de dømmes som medskyldige i Omar El-Husseins drab og drabsforsøg ved synagogen i februar 2015?

URL: https://web.24syv.dk/audio_clips/109490
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Må man hænge ud med en terrorist?
Provider: Retssagen
Article Text: De seneste retsmøder har budt på monologer: Først talte de
to anklagere uimodsagt på skift i små fem timer om, hvorfor de fire mænd på
anklagebænken skal dømmes for medvirken til terrorisme. Ugen efter talte
forsvarsadvokat Michael Juul Eriksen næsten lige så længe om, hvilke huller,
mangler og tricks, han mener, der er i anklagemyndighedens sag.

URL: https://web.24syv.dk/audio_clips/109491
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Skriften på væggen
Provider: Retssagen
Article Text: Anklagemyndigheden er færdig med at præsentere det bevismateriale, der gennem en lang efterforksning er blevet samlet sammen for at overbevise retten om, at Liban, Ibo, Bobo og Mack skal dømmes for medvirken til terror.

URL: https://web.24syv.dk/audio_clips/109492
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Hvad vidnerne så, hørte og vidste
Provider: Retssagen
Article Text: Som anklagemyndigheden arbejder sig ned gennem listen af vidner, der skal bidrage til at overbevise retten om, at de fire mænd på anklagebænken skal dømmes for at medvirke til terror, kom det i den forgangne uge til at handle om ret meget andet, end hvorvidt de fire konkret og aktivt gjorde det muligt for Omar El-Hussein at dræbe en mand og såre to betjente ved synagogen natten til den 15. februar 2015.

URL: https://web.24syv.dk/audio_clips/109493
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Man skal ikke bare kunne skille sig af med en besværlig dommer
Provider: Retssagen
Article Text: På pressepladserne blev der ikke spået gode odds for forsvarsadvokat Jesper Storm Thygesen, da han rejste sig for at argumentere for, at retsformanden måtte vige sit sæde, fordi hun undervejs i sagen om terror er blevet både offer, anmelder og vidne i en anden sag mod 'Mack' - den ældste af de fire mænd på anklagebænken.

URL: https://web.24syv.dk/audio_clips/109495
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Mack havde svar på det meste
Provider: Retssagen
Article Text: "Hvad er det, der er kriminelt her? Er det ulovligt at
se på en skærm? Vis mig, hvornår jeg gør noget ulovligt? Hvor er det, jeg gør
noget for at terrorisere Danmark?!"

URL: https://web.24syv.dk/audio_clips/109496
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Bobo
Provider: Retssagen
Article Text: 26-årige Bobo brød sig ikke om, at Omar El-Hussein havde
skudt en uskyldig mand ved Krudttønden. Men udover at fortælle Omar, at han var
'helt væk', følte han sig ikke kaldet til at begynde at opdrage på morderen. Omar
El-Hussein var på sin side fåmælt som altid – han var ganske enkelt ikke typen,
der gik og pralede af, hvad han havde gjort, forklarede Bobo, da efter en
måneds pause igen skulle sidde i midten af den store retssal og svare på
anklagerens spørgsmål om, hvad der skete på Nørrebro, den dag i februar sidste
år, da Omar El-Hussein blev dobbeltmorder.

URL: https://web.24syv.dk/audio_clips/200382
Image Alt: Retssagen
Image Src: https://assets.listentonews.com/uploads/provider/logo/581/Retssagen.png
Headline: Kammerater eller terrorister?
Provider: Retssagen
Article Text: I Københavns Byret sidder fire mænd anklaget for at være medskyldige i terror: Drabet på Dan Uzan, der stod vagt ved en fest ved Synagogen i København og drabsforsøg mod de to betjente, der var på stedet, da Omar El-Hussein sidste år angreb med to pistoler.

