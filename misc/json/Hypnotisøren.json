{
    "4895": {
        "alt_text": "Hypnotis\u00f8ren",
        "image_url": "https://assets.listentonews.com/uploads/provider/logo/734/image.jpg",
        "url": "https://web.24syv.dk/channels/4895",
        "description": "I marts 2018 bliver en hypnotis\u00f8r fra R\u00f8dovre id\u00f8mt tre \u00e5r og seks m\u00e5neders f\u00e6ngsel for overgreb beg\u00e5et p\u00e5 ti kvinder. Seksuelle overgreb. Perioden, hvor kr\u00e6nkelserne og voldt\u00e6gterne har fundet sted, str\u00e6kker sig over en periode p\u00e5 minimum seks \u00e5r, og alle overgreb er sket, imens kvinderne har v\u00e6ret under hypnose. 'Hypnotis\u00f8ren' er en podcast, der over fem afsnit - gennem interviews med flere af de kvindelige ofre - dykker ned i den gruopv\u00e6kkende sag, hvor ofrene stadig har store m\u00e9n fra de b\u00e5de fysiske og psykiske overgreb.",
        "episodes": {
            "253127": {
                "duration": 1006000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1a485bf7-4085-4833-8c66-ad0800ae3ccb/32060d4e-e7e2-4922-b2ab-ad0800aeb9bd/audio.mp3?utm_source=Podcast&in_playlist=dc031d88-c37a-46ae-937c-ad0800ae3cd4",
                "title": "1. Den 16-\u00e5rige",
                "description": "I 2016 g\u00e5r en teenagepige til politiet. Hun fort\u00e6ller i detaljer, hvordan hendes hypnotis\u00f8r gennem 11 m\u00e5neder har kr\u00e6nket hende. Seksuelt.\n\nHun fort\u00e6ller, hvordan overgrebene, som har fundet sted i hypnotis\u00f8rens lille behandlerv\u00e6relse i R\u00f8dovre Centrum, er sket, imens hun har v\u00e6ret under hypnose. Ude af stand til at sige fra.\n\nHypnotis\u00f8ren bliver stillet for retten, og sagen skal behandles som en tilst\u00e5elsessag. Men hypnotis\u00f8ren tilst\u00e5r ikke. I hvert fald ikke i det omfang, som retten finder tilstr\u00e6kkeligt.\n\nSagen ryger tilbage til politiet, alt imens hypnotis\u00f8rens ugerninger bliver beskrevet i pressen. Herfra eksploderer sagen. Flere kvinder - nye ofre - kommer frem fra m\u00f8rket og tegner med deres gruopv\u00e6kkende historier et billede af et \u00e5relangt og systematisk misbrug.\n\nI f\u00f8rste afsnit af \u2018Hypnotis\u00f8ren\u2019 h\u00f8rer vi fra den 16-\u00e5rige pige, som bad hypnotis\u00f8ren om hj\u00e6lp, fordi hun led af sv\u00e6r OCD, angst og personlighedsforstyrrelser. Men i stedet for at hj\u00e6lpe misbrugte han hende. Gentagne gange.\n\nSee omnystudio.com/listener for privacy information.",
                "date": "2019-12-31T15:29:00Z"
            },
            "253126": {
                "duration": 3785000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1a485bf7-4085-4833-8c66-ad0800ae3ccb/cd369d3f-0029-4e6e-9603-ad0800ae8be2/audio.mp3?utm_source=Podcast&in_playlist=dc031d88-c37a-46ae-937c-ad0800ae3cd4",
                "title": "2. Mord og selvmord",
                "description": "Sofies f\u00f8rste tanke er at fl\u00e5 i rattet. K\u00f8re sin bil ind i autov\u00e6rnet. F\u00e5 det overst\u00e5et. Hun \u00f8nsker ikke at leve l\u00e6ngere. Hypnotis\u00f8rens overgreb har kastet hende s\u00e5 langt ned i et hul, at hun ikke l\u00e6ngere kan se lyset foroven. Hun melder sagen til politiet, men de lader hypnotis\u00f8ren slippe. Hvad skal Sofie g\u00f8re? En impuls str\u00f8mmer gennem hendes fortvivlede sind. Hun vil skaffe sig et skydev\u00e5ben, tage ud til hypnotis\u00f8ren og skyde ham. Og bagefter sig selv. S\u00e5dan lyder en del af fort\u00e6llingen fra 36-\u00e5rige Sofie i andet afsnit af \u2018Hypnotis\u00f8ren\u2019. En fort\u00e6lling, der ogs\u00e5 afsl\u00f8rer, hvordan Sofie til sidst fik sin h\u00e6vn over manden, der - den dag hun lagde sig i hypnotis\u00f8rens l\u00e6nestol og lukkede \u00f8jnene - stjal en vigtig del af hende.\n\nSee omnystudio.com/listener for privacy information.",
                "date": "2019-12-31T15:53:00Z"
            },
            "253125": {
                "duration": 2876000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1a485bf7-4085-4833-8c66-ad0800ae3ccb/f5ffd882-bb0b-4ca4-9d0f-ad0800ae780b/audio.mp3?utm_source=Podcast&in_playlist=dc031d88-c37a-46ae-937c-ad0800ae3cd4",
                "title": "3. Den atypiske h\u00e6vn",
                "description": "Ida er kun et barn, f\u00f8rste gang hun bliver seksuelt misbrugt. Hun f\u00e5r at vide, at det er hendes egen skyld. Hun l\u00e6rer, at m\u00e6nd kan g\u00f8re med hende, som de \u00f8nsker. Op gennem teenage- og ungdoms\u00e5rene bytter hun det ene turbulente forhold ud med det n\u00e6ste. M\u00e6ndene er voldelige. Fysisk og psykisk. Men hun accepterer det. Hun kender ikke til andet.\n\nI tredje afsnit af \u2018Hypnotis\u00f8ren\u2019 fort\u00e6ller Ida, hvordan hun i 2010 ops\u00f8ger hypnotis\u00f8ren i R\u00f8dovre Centrum for at komme de sv\u00e6re traumer fra barndommen til livs. Under den anden session stikker hypnotis\u00f8ren sine fingre op i hendes underliv. Ved den tredje t\u00f8mmer han sig i munden p\u00e5 hende. Han g\u00f8r, som m\u00e6nd altid har gjort. Ida er i dag stadig m\u00e6rket af hypnotis\u00f8rens overgreb. Hendes hverdag er totalt forandret, men i m\u00f8rket har hun alligevel fundet sin helt egen, s\u00e6rpr\u00e6gede m\u00e5de at tage h\u00e6vn p\u00e5. At leve p\u00e5.\u00a0\n\nSee omnystudio.com/listener for privacy information.",
                "date": "2019-12-31T16:13:00Z"
            },
            "253124": {
                "duration": 2143000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1a485bf7-4085-4833-8c66-ad0800ae3ccb/e93b795e-96a1-472f-b6b9-ad0800ae64fd/audio.mp3?utm_source=Podcast&in_playlist=dc031d88-c37a-46ae-937c-ad0800ae3cd4",
                "title": "4. Tryllecremen",
                "description": "\u2018Vil du eller skal jeg sm\u00f8re tryllecremen p\u00e5?\u2019 S\u00e5dan lyder sp\u00f8rgsm\u00e5let fra hypnotis\u00f8ren, da Tanja ligger med lukkede \u00f8jne i den bl\u00f8de stol i behandlerv\u00e6relset i R\u00f8dovre Centrum. Halvt v\u00e5gen. Halvt v\u00e6k.\n\nSp\u00f8rgsm\u00e5let undrer hende. Skr\u00e6mmer hende. Hvorfor taler hypnotis\u00f8ren om at r\u00f8re? Om trylle-creme? Hun synes, det er m\u00e6rkeligt og v\u00e6lger at afbryde behandlingsforl\u00f8bet.\n\nI fjerde afsnit af \u2018Hypnotis\u00f8ren\u2019 fort\u00e6ller 30-\u00e5rige Tanja, hvordan hendes mavefornemmelse dengang reddede hende. Men undervejs i interviewet bliver hun i tvivl, om hvorvidt der rent faktisk er sket mere, end hun er klar over? Hun begynder pludselig at huske ting fra hypnose-sessionen tre \u00e5r tilbage. Ting, hun aldrig har t\u00e6nkt p\u00e5 f\u00f8r.\n\nSee omnystudio.com/listener for privacy information.",
                "date": "2020-01-01T00:50:00Z"
            },
            "253123": {
                "duration": 2368000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1a485bf7-4085-4833-8c66-ad0800ae3ccb/af436172-58d2-401a-9873-ad0800ae4f77/audio.mp3?utm_source=Podcast&in_playlist=dc031d88-c37a-46ae-937c-ad0800ae3cd4",
                "title": "5. Det lette offer",
                "description": "I retssagen mod hypnotis\u00f8ren indkalder anklagemyndigheden\u00a0\n\nBobby Zachariae som ekspert. Han er professor i psykologi og har mere end 30 \u00e5rs forskningserfaring i hypnose.\nHan er selv hypnotis\u00f8r og ved derfor alt om, hvilken magt hypnotis\u00f8ren har over den hypnotiserede. Hvad hypnotis\u00f8ren er i stand til at f\u00e5 den hypnotiserede til at g\u00f8re. Ogs\u00e5 mod klientens vilje.\nI femte og sidste afsnit af \u2018Hypnotis\u00f8ren\u2019 forklarer Bobby Zachariae, hvorfor hypnotis\u00f8rer har en helt s\u00e6rlig autoritet, og hvorfor man som hypnotiseret er et let offer. Afslutningsvis giver han for rullende b\u00e5nd et bud p\u00e5, hvordan han selv ville starte en hypnosesession.\n\nSee omnystudio.com/listener for privacy information.",
                "date": "2020-01-01T00:54:00Z"
            }
        }
    }
}