{
    "4874": {
        "alt_text": "Weekendavisens Hjemmeskole",
        "image_url": "https://assets.listentonews.com/uploads/provider/logo/714/image.jpg",
        "url": "https://web.24syv.dk/channels/4874",
        "description": "For at give adspredelse til matrikellivet under nedlukningen introducerer vi nu Weekendavisens Hjemmeskole. Hver uge giver \u00e9n g\u00e6stel\u00e6rer fem sm\u00e5 lektioner om det, de ved mest om og har lyst til at fort\u00e6lle om. S\u00e5 De ikke sumper hen under hjemmelivet.\u00a0 Bliv klogere p\u00e5 fem polarekspeditioner med geolog Minik Rosing, p\u00e5 fem store russiske komponister med Frederik Cilius eller p\u00e5 fem klaverkoncerter med pianist Kathrine Gislinge.",
        "episodes": {
            "257050": {
                "duration": 934000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/b091ccea-a495-4beb-a6d4-ad7f009b4f26/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Lykke-Per blev Carsten Jensens livsledsager",
                "description": "Forfatter Carsten Jensen stiftede bekendtskab med Henrik Pontoppidans\u00a0Lykke-Per, da han var 14 \u00e5r.\n\nAllerede dengang var der noget genkendeligt i Lykke-Pers udl\u00e6ngsel og id\u00e9en om, at man skal blive til noget i livet.\n\nRomanen gav ham ikke en opskrift p\u00e5, hvordan han selv burde leve sit liv, men han kunne spejle sig i Lykke-Pers respektl\u00f8se distance til alt det vedtagne.\n\nI dag har han samme syn p\u00e5 udn\u00e6vnte autoriteter, som Lykke-Per havde p\u00e5 etatsr\u00e5det.",
                "date": "2021-08-13T04:00:00Z"
            },
            "257049": {
                "duration": 950000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/9b5e5b5a-64e8-4f1b-9ff9-ad7f009ca4d2/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Tolstoy tager os alvorligt",
                "description": "Carsten Jensen var bare 13 \u00e5r, da han besluttede sig for at k\u00e6mpe sig igennem Leo Tolstojs 1500-siders Krig og fred.\n\nHan havde i sin mors S\u00f8ndags-B.T. l\u00e6st om et amerikansk geni, der havde l\u00e6st romanv\u00e6rket allerede som 12-\u00e5rig. \u00bbJeg kan n\u00e6sten n\u00e5 det,\u00ab t\u00e6nkte 13-\u00e5rige Carsten og besluttede sig for at bevise over for sig selv, at han var et lille geni.\n\nDa forfatteren 40 \u00e5r senere l\u00e6ste bogen igen, gik det op for ham, at det ved begge l\u00e6sninger havde v\u00e6ret d\u00f8dsscener, der havde gjort indtryk p\u00e5 ham. Som voksen blev han skr\u00e6mt af den uhyggelige skildring af fyrst Andrejs m\u00f8de med d\u00f8den, og det gik op for ham, at unge mennesker har nemmere ved at forholde sig til d\u00f8den end \u00e6ldre.\n\nVed begge l\u00e6sninger f\u00f8lte han sig dog set af Tolstoj. Han har nemlig en helt s\u00e6rlig evne til at f\u00e5 sine l\u00e6sere til at f\u00f8le sig kloge uden at v\u00e6re bel\u00e6rende.",
                "date": "2021-08-13T04:00:00Z"
            },
            "257048": {
                "duration": 978000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/13978ba3-5a29-4df1-b427-ad7f009d2e59/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "En uelskets testamente",
                "description": "Aracoeli fra 1982 blev Elsa Morantes sidste roman.\n\nSelvom det er en skr\u00e6mmende bog om ensomhed, mener ugens g\u00e6stel\u00e6rer, Carsten Jensen, at den kan g\u00f8re l\u00e6seren bedre til at forst\u00e5 andre.\n\nKort efter udgivelsen af Aracoeli fors\u00f8gte Morante at beg\u00e5 selvmord. Hun havde nok altid f\u00f8lt sig uelsket, og derfor kan bogen l\u00e6ses som en uelskets testamente.\n\nS\u00e5dan en bog har vi brug for at l\u00e6se, mener Carsten Jensen, som ville anbefale netop Aracoeli, hvis han skulle skrive en h\u00e5ndbog til uelskede mennesker.",
                "date": "2021-08-13T04:00:00Z"
            },
            "257047": {
                "duration": 945000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/bee1aa22-448d-4c2b-a46f-ad7f009d8631/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "En us\u00e6dvanlig roman fortalt af en d\u00f8d kvinde",
                "description": "Carsten Jensen kan ikke forklare, hvorfor han s\u00e5 sent er g\u00e5et i gang med svenske Sara Stridsbergs forfatterskab. For hun er en helt fantastisk forfatter, der tilmed er levet tildelt Nordisk R\u00e5ds Litteraturpris.\n\nI dagens Hjemmeskole dykker han ned i\u00a0K\u00e6rligheden Antarktis\u00a0fra 2019.\n\nDet er en us\u00e6dvanlig roman, hvor fort\u00e6lleren er en myrdet kvinde, der fort\u00e6ller sin historie fra den anden side.\n\nSiden hendes bror d\u00f8de som barn, mens hun havde ansvaret for ham, har hun befundet sig p\u00e5 k\u00e6rlighedens Antarktis, et isfjeld, hvor k\u00e6rligheden er frosset inde.",
                "date": "2021-08-13T04:00:00Z"
            },
            "257046": {
                "duration": 954000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/91680e5e-1636-4557-a73b-ad7f00a51534/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Mary Shelley skrev andet end 'Frankenstein'",
                "description": "Navnet Mary Shelley f\u00e5r nok de fleste til at t\u00e6nke p\u00e5 Frankenstein og hans monster. Det er dog ikke den eneste af hendes b\u00f8ger, der er v\u00e6rd at l\u00e6se. Og s\u00e6rligt en er meget aktuel netop nu.\n\nThe Last Man\u00a0er en fremtidsroman fra 1826, der foreg\u00e5r i en nu forholdsvis n\u00e6r fremtid fra 2070 til 2100.\n\nEn pestpandemi har ramt jorden og lader kun et eneste menneske overleve.\n\nThe Last Man\u00a0har aldrig for alvor f\u00e5et succes, og forfatter Carsten Jensen har da heller aldrig m\u00f8dt nogen, der har l\u00e6st den. Men nu, hvor vi faktisk st\u00e5r midt i en pandemi, er den igen blevet h\u00f8jaktuel.",
                "date": "2021-08-13T04:00:00Z"
            },
            "256385": {
                "duration": 943000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/7d4391dc-3587-479c-8d20-ad7c00d06340/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Verdensordenen \u00e6ndrede sig i et m\u00f8delokale i Bella Center",
                "description": "Klimakonferencen COP 15, der blev afholdt i december 2009 i Bella Center i K\u00f8benhavn, huskes prim\u00e6rt for kaotiske scener.\n\nOg nok var det kaotisk, men det var ogs\u00e5 et afg\u00f8rende vendepunkt i international politik, fort\u00e6ller historiker og dav\u00e6rende embedsmand Bo Lidegaard, der er ugens g\u00e6stel\u00e6rer.\n\nDa forhandlingerne var g\u00e5et allermest i h\u00e5rdknude, tog Barack Obama sagen i egen h\u00e5nd og satte sig sammen med Kinas premierminister og skrev aftalen f\u00e6rdig.\n\nAftalen blev f\u00f8rst underskrevet \u00e5ret efter i Cancun, men i det rum blev en ny verdensorden til. En verdensorden, hvor USA ikke l\u00e6ngere kunne diktere slagets gang, og hvor Kina ikke kunne g\u00e5 op mod USA alene.\n\nProgrammet er tilrettelagt af Karen Sigrid Jacobsen.",
                "date": "2021-08-06T12:41:00Z"
            },
            "256384": {
                "duration": 839000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/21a8f934-dcf3-4de0-8539-ad7c00d172bd/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "En us\u00e6dvanlig alliance l\u00e5 bag Parisaftalen",
                "description": "USA n\u00e5ede at v\u00e6re ude af Parisaftalen et par m\u00e5neder, inden Biden som nytiltr\u00e5dt pr\u00e6sident brugte sin f\u00f8rste arbejdsdag p\u00e5 at melde landet til igen.\n\nTrump var stor modstander af den internationale klimaaftale, som ellers i den grad blev lavet p\u00e5 USA's principper, da den blev indg\u00e5et i 2015.\n\nTil COP 15 i K\u00f8benhavn i 2009 kom man frem til en model for en klimaaftale, hvor hvert land selv skulle komme med et bud p\u00e5, hvordan de kunne v\u00e6re med til at nedbringe den globale opvarmning.\n\nInden topm\u00f8det i Paris bes\u00f8gte dav\u00e6rende pr\u00e6sident Obama den kinesiske pr\u00e6sident, og sammen blev de enige om, hvad de ville byde ind med. Dermed lagde de barren for resten af verdens lande.\n\nProgrammet er tilrettelagt af Karen Sigrid Jacobsen.",
                "date": "2021-08-06T12:43:00Z"
            },
            "256383": {
                "duration": 871000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/5140478d-1949-46f8-b69d-ad7c00d1cca7/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Da klimatosserne indtog EU",
                "description": "\u00bbDet her er vores 'mand p\u00e5 m\u00e5nen'-\u00f8jeblik.\u00ab\n\nMed de ord blev European Green Deal, EU's gr\u00f8nne handlingsplan, pr\u00e6senteret.\n\nEfter parlamentsvalget i 2019, hvor de gr\u00f8nne partier fik markant opbakning, stod det klart, at europ\u00e6erne forventede, at EU stod sammen i klimakampen.\n\nL\u00f8sningen blev European Green Deal, hvori medlemslandene har forpligtet sig p\u00e5 i gennemsnit at reducere CO2-udledningen med 55 procent inden 2030. Og netop s\u00e5danne delm\u00e5l er vigtige, hvis vi vil redde klimaet, fort\u00e6ller g\u00e6stel\u00e6rer Bo Lidegaard i dagens lektion.",
                "date": "2021-08-06T12:45:00Z"
            },
            "256382": {
                "duration": 886000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/7264dc58-354f-42c9-99dd-ad7c00d2361c/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Det gr\u00f8nne kapl\u00f8b",
                "description": "Der foreg\u00e5r i disse \u00e5r et slags gr\u00f8nt kapl\u00f8b mellem USA, Kina og EU.\n\nAlle vil gerne v\u00e6re f\u00f8rende p\u00e5 den gr\u00f8nne omstilling, men alligevel er det ikke lige til at forhandle internationale klimaaftaler p\u00e5 plads.\n\nB\u00e5de USA og Kina er sandsynligvis klar til at forhandle om ambiti\u00f8se klimam\u00e5l, n\u00e5r verdens ledere i efter\u00e5ret m\u00f8des i Glasgow til COP 26.\n\nSp\u00f8rgsm\u00e5let er bare, om vi europ\u00e6ere er klar til at se igennem fingre med Kinas brud p\u00e5 menneskerettighederne og deres forhold til Hong Kong, n\u00e5r vi s\u00e6tter os ved forhandlingsbordet. For hvis EU insisterer p\u00e5 at l\u00f8se de v\u00e6rdim\u00e6ssige uenigheder, f\u00f8r der kan tales klimapolitik, strander forhandlingerne nok der, vurderer g\u00e6stel\u00e6rer Bo Lidegaard.\n\nProgrammet er tilrettelagt af Karen Sigrid Jacobsen.",
                "date": "2021-08-06T12:46:00Z"
            },
            "256381": {
                "duration": 927000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/cc4df770-564f-4889-a7b7-ad7c00d28399/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Kan vi undg\u00e5 temperaturstigninger p\u00e5 mere end 2 grader?",
                "description": "Med Paris-aftalen n\u00e5ede det internationale samfund langt i klimakampen, og n\u00e5r verdens ledere m\u00f8des igen i november i Glasgow til COP 26, n\u00e5r de forh\u00e5bentligt et skridt videre.\n\nGroft sagt er alle verdens lande enige om, at verden skal v\u00e6re CO2-neutral i 2030, og at de globale temperaturer ikke m\u00e5 stige mere end 2\u00a0oC fort\u00e6ller ugens g\u00e6stel\u00e6rer, historiker og tidligere diplomat Bo Lidegaard.\n\nProblemet er bare, at den ellers ambiti\u00f8se Paris-aftale ikke er ambiti\u00f8s nok, hvis de m\u00e5l skal n\u00e5s.\n\nSp\u00f8rgsm\u00e5let er s\u00e5, om verdens lande tilsammen byder ind med m\u00e5ls\u00e6tninger, der er store nok, i Glasgow. Bo Lidegaard er i tvivl.",
                "date": "2021-08-06T12:47:00Z"
            },
            "256376": {
                "duration": 888000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/5a1011cb-6edb-43ce-9747-ad7500991346/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Mozart g\u00f8r verden sk\u00f8nnere",
                "description": "Ugens g\u00e6stel\u00e6rer er pianist Katrine Gislinge, og i dag fort\u00e6ller hun om en af historiens st\u00f8rste komponister: Mozart.\n\nVed at dykke ned i hans 20. klaverkoncert i D-mol fort\u00e6ller hun historien om Mozart, der komponerede, som om inspirationen kom uhindret til ham.\n\nMozarts musik har altid tiltalt Katrine Gislinge, og hun mener, at verden ville miste 30 procent af sin sk\u00f8nhed, hvis hans klaverkoncerter forsvandt.\n\nS\u00e5 lysende, himmelsk, klare og smukke finder hun hans v\u00e6rker.\n\nWeekendavisens Hjemmeskole er tilrettelagt af Karen Sigrid Jacobsen.",
                "date": "2021-07-30T09:24:00Z"
            },
            "256375": {
                "duration": 937000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/704fd512-eb34-4314-b8b2-ad75009b20e4/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Beethovens klaversonater er alle pianisters bibel",
                "description": "Beethoven var kontrasternes mester.\n\nHan forstod at skabe s\u00e5 voldsom, dramatisk og desperat musik, at lytterne f\u00e5r f\u00f8lelsen af at st\u00e5 og kigge ud over afgrunden.\n\nAlligevel bliver man altid opl\u00f8ftet af hans musik, for midt i det vanvittige og sorgfulde form\u00e5r han at skabe fornyet h\u00e5b.\n\nI dagens hjemmeskole fort\u00e6ller pianist Katrine Gislinge om en af sine yndlingsklaverkoncerter: Beethovens 4.\n\nProgrammet er tilrettelagt af Karen Sigrid Jacobsen.",
                "date": "2021-07-30T09:25:00Z"
            },
            "256374": {
                "duration": 917000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/7ad5ebca-f271-46f3-b954-ad75009b68d5/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "M\u00e5neskinssonaten kr\u00e6ver, at pianisten t\u00f8r tage chancer",
                "description": "Beethovens M\u00e5neskinssonate er nok et af verdens mest kendte musikstykker. Det var dog ikke Beethoven selv, der gav den det tilnavn, men derimod en tysk musikkritiker, der forbandt den spinkle s\u00f8rgmodige 1. sats med M\u00e5nens blege lys.\n\nM\u00e5neskinssonaten er blevet spillet s\u00e5 meget, at den n\u00e6sten er blevet en klich\u00e9, og derfor kr\u00e6ver det noget s\u00e6rligt af pianisten, n\u00e5r den skal fremf\u00f8res i dag.\n\nHvis den skal fungere, skal man lade, som om man aldrig har h\u00f8rt den f\u00f8r, og turde at investere sig selv og spille uden sikkerhedsnet, fort\u00e6ller ugens g\u00e6stel\u00e6rer, pianist Katrine Gislinge.\n\nOg den tilgang er lige efter Beethovens hoved. Han udtalte engang, at det ikke er en katastrofe at spille forkert, men at det er en katastrofe at spille uden lidenskab.\n\nProgrammet er tilrettelagt af Karen Sigrid Jacobsen.",
                "date": "2021-07-30T09:27:00Z"
            },
            "256373": {
                "duration": 959000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/3d262051-d94c-45a0-b6bb-ad75009b9e22/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Et manisk v\u00e6rk skrevet p\u00e5 fire dage",
                "description": "Robert Schumann var en \u00e6gte romantisk komponist. Han skrev ikke musik for at behage og please, men derimod for at udtrykke menneskets sande nuancer og karakterer.\n\nLige netop s\u00e5dan et stykke musik er 'Kreisleriana', hvis otte satser han skrev p\u00e5 bare fire dage.\n\nV\u00e6rket har karakter af at v\u00e6re blevet skrevet i en n\u00e6rmest manisk rus, hvor han i den grad har v\u00e6ret i sine f\u00f8lelsers vold. Undervejs er der mange pludselige og spontane indfald, hvilket g\u00f8r 'Kreisleriana' meget spektakul\u00e6rt.\n\nFor ugens g\u00e6stel\u00e6rer, pianist Katrine Gislinge, har dagens v\u00e6rk ogs\u00e5 en personlig betydning. De h\u00f8jere magter gav hende ro fra hendes ellers kaotiske liv, da hun satte sig for at indspille lige netop dette v\u00e6rk.",
                "date": "2021-07-30T09:27:00Z"
            },
            "256372": {
                "duration": 837000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/5d37b78e-6255-43ae-adfa-ad75009be7a2/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Et v\u00e6rk, der altid spilles med fejl",
                "description": "\u00bbSom pianist kan du ikke undg\u00e5 at elske hans musik.\u00ab\n\nS\u00e5dan siger pianist Katrine Gislinge om Fr\u00e9d\u00e9ric Chopins sarte klaverstykker.\n\nHan var en melankoliens mester, men hans v\u00e6rker fungerer n\u00e6sten kun for klaver. Selvom han pr\u00f8vede kr\u00e6fter med orkesterkoncerter og andre instrumenter, fandt han aldrig rigtigt sin m\u00e5de at g\u00f8re det p\u00e5.\n\nVed klaveret var han dog uden tvivl s\u00e6regen, og hans evner har skabt en diskussion i Frankrig og Polen om, hvilken nationalitet han egentlig havde.\n\nProgrammet er tilrettelagt af Karen Sigrid Jacobsen.",
                "date": "2021-07-30T09:28:00Z"
            },
            "253158": {
                "duration": 895000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/3a93bd0a-1084-471b-96f5-ad64009ce51a/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Da den f\u00f8rste d\u00f8delige coronavirus ramte verden",
                "description": "\u00bbDet er det mest skr\u00e6mmende, jeg nogensinde har oplevet. Vi troede alle sammen, vi skulle d\u00f8.\u00ab\n\nS\u00e5dan fort\u00e6ller Lone Simonsen, der er professor og pandemiforsker p\u00e5 RUC, om det epidemiske udbrud af atypisk lungebet\u00e6ndelse, der opstod i Kina i 2003, og som vi senere kom til at kende som SARS.\n\nSARS blev samtidig ogs\u00e5 den f\u00f8rste kendte d\u00f8delige epidemi af coronavirus. Den slog 10 procent af de inficerede personer ihjel og ville have f\u00e5et uoverskuelige konsekvenser, hvis forskerne ikke havde fundet dens akillesh\u00e6le i tide.\n\nDet gjorde de heldigvis, men det overraskede dem alligevel, hvor hurtigt epidemien gik i sig selv igen. F\u00f8rst da COVID-19 ramte verden, gik det op for Lone Simonsen, hvad de havde gjort rigtigt.",
                "date": "2021-07-13T09:33:33.747Z"
            },
            "253157": {
                "duration": 901000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/d44663b3-bf89-429c-b668-ad64009dd032/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Coronakrisen oplevet af en pandemiforsker",
                "description": "Selv en erfaren pandemiforsker som ugens g\u00e6stel\u00e6rer, Lone Simonsen fra RUC, sp\u00e6rrede \u00f8jnene op, da hun f\u00f8rste gang h\u00f8rte om COVID-19, og ikke mindst at kineske Wuhan var g\u00e5et i lockdown.\n\n\u00bbDet er ikke et redskab, vi har set siden pesttiden i Danmark,\u00ab fort\u00e6ller hun.\n\nIkke desto mindre blev det virkeligheden over store del af verden. I dag har vi flere vacciner klar, men der er stadig mange ubesvarede sp\u00f8rgsm\u00e5l, n\u00e5r det g\u00e6lder coronavirus.\n\n\u00c9n ting er dog sikkert: \u00bbDen vil f\u00e5 en ende, for det g\u00f8r pandemier altid,\u00ab siger pandemiforskeren. M\u00e5ske kan det endda blive den f\u00f8rste pandemi nogensinde, der bliver stoppet af en vaccine.",
                "date": "2021-07-13T09:35:05.353Z"
            },
            "253156": {
                "duration": 769000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/3814f864-0dbe-4a3d-bbd3-ad64009f3c93/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "\u00bbVaccinepas\u00ab var med til at udrydde kopper",
                "description": "Kopper har fandtes i tusindvis af \u00e5r, og der er blandt andet fundet koppear p\u00e5 mumier fra det gamle \u00c6gypten.\n\nI Danmark har man registreret sygdomme siden 1700-tallet, og dengang ramte en voldsom koppeepidemi Danmark ret pr\u00e6cist hvert fjerde \u00e5r. Hver gang d\u00f8de en betragtelig del af landets b\u00f8rn under 15 \u00e5r.\n\nI 1800-tallet fik man dog epidemierne under kontrol med et omfattende vaccinationsprogram \u2013 og datidens form for vaccinepas. Var man ikke vaccineret eller kunne vise koppear som bevis p\u00e5, at man havde haft sygdommen, kunne man hverken blive konfirmeret eller gift.\n\nDen verdensomsp\u00e6ndende vaccineindsats bet\u00f8d, at WHO i 1980 kunne erkl\u00e6re verden for koppefri, og derfor stoppede man med at vaccinere alle sm\u00e5b\u00f8rn. I fremtiden kan det dog vise sig at blive en akillesh\u00e6l, da en stor del af befolkningen derfor ikke l\u00e6ngere er modstandsdygtige, hvis nogen skulle finde p\u00e5 at bruge koppevirus som bioterrorisme.",
                "date": "2021-07-13T09:40:15.773Z"
            },
            "252531": {
                "duration": 702000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/886ddf30-f9d3-47d5-9de9-ad0800b14e2f/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Sygdommen, der forbedrede vores sundhed",
                "description": "Mundheldet \u00bbDer er intet, der er s\u00e5 skidt, at det ikke er godt for noget\u00ab er i den grad slidt. Ikke desto mindre er det s\u00e5dan, det er, n\u00e5r det drejer sig om kolera.\n\nDa Danmark blev ramt af en koleraepidemi i 1853, blev tre procent af befolkningen sl\u00e5et ihjel p\u00e5 f\u00e5 m\u00e5neder. Man havde endnu ikke forstand p\u00e5 infektionssygdomme, men hurtigt blev det klart, at man i stedet for blot at fors\u00f8ge at behandle de smittede ogs\u00e5 skulle forebygge nye smittetilf\u00e6lde.\n\nDermed blev den voldsomme koleraepidemi starten p\u00e5 nytidens folkesundhed og hygiejnetiltag.\n\nDet fort\u00e6ller g\u00e6stel\u00e6rer pandemiforsker Lone Simonsen, som selv har v\u00e6ret med til at finde ud af, at det nok er en myte, at kolera prim\u00e6rt smitter gennem vand.\n\nSee omnystudio.com/listener for privacy information.",
                "date": "2021-01-28T15:40:00Z"
            },
            "252532": {
                "duration": 887000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/3986656a-aee7-49ed-84a1-ad0800b2184c/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "1001 nats musikalske eventyr",
                "description": "Nikolaj Rimskij-Korsakov har if\u00f8lge Frederik Cilius betydet mere for russisk musik end Tjajkovskij. Det skyldes, at han i kraft af sin stilling p\u00e5 konservatoriet i Sankt Petersborg blev en slags musikalsk svigerfar for den kommende generation.\n\nRimskij-Korsakov havde syn\u00e6stesi, som er en tilstand, hvor man sammenblander forskellige sanseindtryk. For den russiske komponist kom det til udtryk ved, at han s\u00e5 lyde som farver. C-dur opfattede han som hvid, mens A-dur var lyser\u00f8d.\n\nMeget tyder p\u00e5, at han brugte denne egenskab til v\u00e6re enormt farvefuld i sin musik, og det var ogs\u00e5 tilf\u00e6ldet, da han besluttede sig for at fortolke '1001 nats eventyr' musikalsk i v\u00e6rket 'Scheherazade'.\n\nSee omnystudio.com/listener for privacy information.",
                "date": "2021-01-19T13:55:00Z"
            },
            "252533": {
                "duration": 739000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/b5f2d973-466e-411b-9162-ad0800b1873f/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "L\u00e6ren af Den spanske syge",
                "description": "Sommeren er 1918 og en influenza-epidemi h\u00e6rger over Europa. Vi kommer senere til at kende denne epidemi som Den Spanske Syge, der tog livet af op i mod 50 millioner mennesker p\u00e5 verdensplan. Professor og epidemiolog Lone Simonsen har forsket i datidens epidemier for at blive klogere p\u00e5 nutidens epidemier.\u00a0\n\nSee omnystudio.com/listener for privacy information.",
                "date": "2021-01-25T13:15:00Z"
            },
            "252534": {
                "duration": 897000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/c4a71345-bb77-4169-ad25-ad0800b1d015/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Naturtalentet med de overjordiske lyde",
                "description": "Sergej Prokofjev kan man altid genkende. Fordi, han laver nogle vanvittige orkestreringer, som ingen anden. Han er genial i sin bagvendthed, fort\u00e6ller Frederik Cilius.\n\nProkofjev er et sandt naturtalent skriver sin f\u00f8rste symfoni som 18-\u00e5rig. Den unge russiske komponist var elev af Nikolaj Rimskij-Korsakov, som Frederik Cilius introducerer i et andet afsnit af Weekendavisens hjemmeskole.\n\nSenere skriver han en r\u00e6kke fantastiske balletter blandt andet Romeo og Julie. En ballet, man sagtens bare kan lytte til. Frederik Cilius gr\u00e6der hver gang, at han h\u00f8rer Julies d\u00f8dsscene.\n\nI dette afsnit skal vi h\u00f8re om Prokofjevs 5. symfoni, et v\u00e6rk, komponisten kalder for en fejring af mennesket til trods for, at han skriver den midt i Anden Verdenskrig. Prokofjev kan v\u00e6re brutal, en ustoppelig kraft. S\u00e5dan forholder det sig med den 5. symfoni. H\u00f8r hvorfor.\n\nSee omnystudio.com/listener for privacy information.",
                "date": "2021-01-22T16:32:00Z"
            },
            "252535": {
                "duration": 812000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/28c8ea1f-0b58-42ea-9985-ad0800b26c38/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "L\u00e6gen, der komponerede en musisk karavane",
                "description": "En ny uge er begyndt, og en ny g\u00e6stel\u00e6rer er tr\u00e5dt til. I denne uge er det Frederik Cilius, der guider os gennem fem store russiske komponister.\u00a0\n\nHan starter med\u00a0Aleksandr Borodin, som godt nok er mest kendt for at v\u00e6re komponist, men som var uddannet b\u00e5de l\u00e6ge og kemiker.\u00a0\n\nI 1880 komponerede han 'En stemmeskitse fra Centralasien' i anledning af Aleksandr 2.s 25-\u00e5rs regeringsjubil\u00e6um.\u00a0\n\nP\u00e5 dav\u00e6rende tidspunkt var Rusland ved at ekspandere mod \u00f8st, og det fors\u00f8gte Borodin at indkapsle i sit v\u00e6rk. Han lavede en musisk karavane, der g\u00e5r fra vest mod \u00f8st for til sidst at smelte sammen, s\u00e5 metaforikken driver.\n\nSee omnystudio.com/listener for privacy information.",
                "date": "2021-01-18T09:04:00Z"
            },
            "252536": {
                "duration": 889000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/7fed7e4d-51f1-4edf-b300-ad0800b2c46d/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Stormen over Galathea-ekspeditionen",
                "description": "Professor Minik Rosing var togtleder p\u00e5 Galathea 3-ekspeditionen. I dagens hjemmeskole for voksne fort\u00e6ller han om turen med det store hold forskere, s\u00f8m\u00e6nd og journalister og deres arbejde fra ekspeditionsskibet.\u00a0\n\nDe lagde fra land med kanonsalut, men m\u00e5tte b\u00e5de g\u00e5 i dok og k\u00e6mpe sig gennem storm i de f\u00f8rste af rejsens dage for at komme frem til den videnskabelige missions m\u00e5l.\n\n\u00a0\n\nSee omnystudio.com/listener for privacy information.",
                "date": "2021-01-15T13:44:00Z"
            },
            "252537": {
                "duration": 751000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/2d2bdbfc-0153-4128-a10f-ad0800b31493/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Knud Rasmussens lange sl\u00e6derejse",
                "description": "Professor i geologi Minik Rosing fort\u00e6ller om Knud Rasmussen lange sl\u00e6derejse fra Gr\u00f8nland til Canada.\u00a0\n\nSee omnystudio.com/listener for privacy information.",
                "date": "2021-01-14T18:40:00Z"
            },
            "252538": {
                "duration": 914000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/2a0960b8-96f9-43f7-934f-ad0800b3ab1f/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "En id\u00e9 bliver f\u00f8dt midt p\u00e5 indlandsisen",
                "description": "Weekendavisens Hjemmeskole er for voksne og nysgerrige sj\u00e6le, der er klar p\u00e5 en lille dosis viden fra en r\u00e6kke af g\u00e6stel\u00e6rere. Hver uge bringer vi fem afsnit fra samme fort\u00e6ller, redigeret til sm\u00e5 fascinerende historier, De kan h\u00f8re som podcast.\n\nDennes uges g\u00e6stel\u00e6rer er Minik Rosing, og dagens afsnit handler om den tyske polarforsker Alfred Wegener, der p\u00e5 mange punkter var forud for sin tid.\n\nSee omnystudio.com/listener for privacy information.",
                "date": "2021-01-12T16:21:00Z"
            },
            "252539": {
                "duration": 847000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/3fc8b4ac-4fcd-49f8-865b-ad0800b35e76/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Redningsaktionen og de fynske skolepiger",
                "description": "Ekspeditioner g\u00e5r aldrig som planlagt. Gr\u00f8nland er et sted, hvor ting aldrig lykkes, som det var t\u00e6nkt. Men mennesket kan udholde meget. Her er historien om en redningsaktion p\u00e5 tre \u00e5r.\u00a0\n\nSee omnystudio.com/listener for privacy information.",
                "date": "2021-01-13T18:32:00Z"
            },
            "252540": {
                "duration": 823000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/c6d16ae3-e106-4d3f-abc9-ad0800b3ed49/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Den lange mineral-ekspedition",
                "description": "Professor og geolog Minik Rosing fort\u00e6ller om \u00f8strigske Karl Ludwig Gieseckes mildest talt eventyrlige mineral-ekspedition til Gr\u00f8nland. Han var egentlig librettist, men endte med at v\u00e6re strandet syv \u00e5r som polarforsker i Gr\u00f8nland.\n\nSee omnystudio.com/listener for privacy information.",
                "date": "2021-01-11T16:01:00Z"
            },
            "252480": {
                "duration": 1045000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/bea5e40e-e9b9-449d-bab8-ad6300bec439/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "En raffineret systemkritiker",
                "description": "I dagens hjemmeskole for voksne fort\u00e6ller Frederik Cilius om Dmitrij Sjostakovitj, der form\u00e5ede at blive hyldet af det sovjetiske styre, selvom han i virkeligheden var en af stalinismens st\u00f8rste dissidenter.\n\nSjostakovitj skrev sarkastisk musik, som for det uindviede \u00f8re l\u00f8d som enorme hyldester til Sovjetunionen. I virkeligheden var der dog tale om tyk ironi, som gjorde det stik modsatte og kritiserede den stalinistiske id\u00e9.\n\nEn enkelt gang var han ved at komme i problemer, da Stalin opdagede en af hans meget \u00e5benlyse metaforer. Ved at sm\u00f8re endnu tykkere p\u00e5, lykkedes det ham dog at vriste sig fri af det kritiske blik, s\u00e5 han kunne forts\u00e6tte med sin musikalske systemkritik.",
                "date": "2021-07-12T11:39:00Z"
            },
            "252481": {
                "duration": 909000,
                "src": "https://traffic.omny.fm/d/clips/1283f5f4-2508-4981-a99f-acb500e64dcf/1e4cbbb1-0445-47b0-b691-ad0800b115a3/28056f44-e57c-452b-8d2b-ad6300bd718f/audio.mp3?utm_source=Podcast&in_playlist=bd2d16d7-0540-4aef-acf1-ad0800b115b1",
                "title": "Tjajkovskijs rejse gennem den menneskelige tilstand",
                "description": "N\u00e5r man taler russisk musik, kan man ikke lade v\u00e6re med at sige Tjajkovskij. Derfor handler dagens hjemmeskole for voksne om lige netop Pjotr Il\u00edtj Tjajkovskij og hans femte symfoni.\n\nDen femte symfoni er absolut og handler derfor ikke om noget konkret, men er n\u00e6rmere en rejse gennem den menneskelige tilstand. Tjajkovskij p\u00e5stod selv, at det var en fatalistisk symfoni, der viste en fuldst\u00e6ndig resignation overfor sk\u00e6bnen, men if\u00f8lge Frederik Cilius er det b\u00e5de melodramatisk og l\u00f8gn. Den femte symfoni er nemlig i lige s\u00e5 h\u00f8j grad et festfyrv\u00e6rkeri af gl\u00e6de.\n\nTjajkovskijs eget liv var dog tragisk, og \u2013 p\u00e5 trods af hvad Putin i dag p\u00e5st\u00e5r \u2013 var han i hemmelighed homoseksuel. Man g\u00e6tter p\u00e5, at det lige netop var en uforl\u00f8st k\u00e6rlighed, der f\u00f8rte til, at han valgte at drikke kolerainficeret vand, hvilket kostede ham livet i en ung alder.",
                "date": "2021-07-12T11:39:00Z"
            }
        }
    }
}